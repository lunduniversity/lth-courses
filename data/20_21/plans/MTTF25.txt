
Kursplan 2020/21 MTTF25





Kursplan för
Logistik och verksamhetsstyrning
Fundamentals of Logistics and Operations Management
MTTF25, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Logistik och styrning av försörjningskedjor
. 
Obligatorisk för: MLOG1
Valfri för: MKAT2
Undervisningsspråk: Kursen ges på engelska

Syfte
Kursen ger grundläggande kunskaper om logistik och
verksamhetsstyrning, dvs. utformning, planering, styrning och
utveckling av industriell verksamhet. Kursen fokuserar på
materialflödet i ett företags försörjningskedja: från
leverantör, genom företaget och till kund. Den skall även ge en
orientering om det därtill hörande informationsflödet, och ge en
förståelse för hur logistik och verksamhetsstyrning kan påverka
ett företags resultat och lönsamhet.

Mål
Kunskap och förståelse
För godkänd kurs skall studenten
 

ha tillägnat sig en helhetssyn på logistik och
verksamhetsstyrning
ha förståelse för samband mellan lönsamhet, kundservice,
kostnader och kapitalbindning
ha kunskap om logistikens roll i företaget med fokus på
såväl strukturella som operationella frågor

 

Färdighet och förmåga
För godkänd kurs skall studenten
 

kunna redogöra på detaljnivå för viktiga logistiska
begrepp
ha förmåga att identifiera och beskriva material- och
informationsflödet inom företaget och kopplingar till
leverantörer och kunder
ha förmåga att använda de vanligaste metoderna och
modellerna för utformning, planering och styrning av industriell
verksamhet

 

Värderingsförmåga och förhållningssätt
För godkänd kurs skall studenten
 

använda kritiskt och kreativt tänkande på logistikrelaterade
problem
ha tillägnat sig ett ingenjörsmässigt förhållningssätt
till företags logistiska utmaningar och möjligheter

 

Kursinnehåll
Kursen består av fyra delar:

Logistikens utgångspunkter: Värdeskapande och strategiska
perspektiv.
Utformning av industriell verksamhet: Produkter, processer,
kvalitet och kapacitet.
Kopplingar till leverantörer och kunder:
Materialförsörjning, inköp, transporter, materialhantering och
lager.
Planering och styrning av lager och produktion i
försörjningskedjan: Prognostisering, planering och styrning på
lång och kort sikt, och lean-baserad verksamhetsutveckling.
Kursen innefattar föreläsningar, lektioner, laborationer och
praktikfallsexempel.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt godkända inlämningsuppgifter. Obligatorisk närvaro kan förekomma i vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Skriftlig tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen. 
Kod: 0215. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: Godkända uppgifter. 
Antagningsuppgifter
Förkunskapskrav:
Grundläggande kunskaper i matematisk statistik och operationsanalys


Begränsat antal platser: Nej
Kursen överlappar följande kurser: MTTF01
Kurslitteratur

Bozarth, Cecil C. and Handfield, Robert B.: Introduction to Operations and Supply Chain Management. Pearson, 2013, ISBN: 0-273-77008-X. Senaste upplagan.


Kontaktinfo och övrigt
Kursansvarig: Louise Bildsten, louise.bildsten@tlog.lth.se
Hemsida: https://canvas.education.lu.se
Övrig information: Deltagande vid första undervisningstillfället är obligatoriskt. Uteblivande från detta tillfälle kan medföra uteslutning från kursen. 



