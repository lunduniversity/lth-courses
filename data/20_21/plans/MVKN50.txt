
Kursplan 2020/21 MVKN50





Kursplan för
Introduktion till förbränningsmotorer
Introduction to Combustion Engines
MVKN50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: M4-en, M4-tt, W4
Undervisningsspråk: Kursen ges på begäran på engelska

Syfte
Målet med kursen är att
1) tillhandahålla en grundläggande förståelse för de
processer som äger rum i en förbränningsmotor och varför den
är utformad som den är;
2) tillhandahålla en övergripande förståelse för
användandet av förnybara bränslen och alternativa drivlinor.
 

Mål
Kunskap och förståelse
För godkänd kurs skall studenten
kunna ge en översikt över funktion och interaktioner för de
huvudsakliga komponenterna i en modern förbränningsmotor
på en konceptuell nivå kunna förklara
förbränningsprocesserna i ottomotorer och dieselmotorer samt hur
de påverkas av olika drifts- och designparameterar
kunna förklara utmaningarna för förbränningsmotorer och
bränslen i ett samhälle som behöver minska utsläppen av
växthusgaser och förbättra luftkvalitén.
kunna förklara fördelarna och utmaningarna med förnybara
bränslen, alternativa drivlinor och andra lovande tekniker för
minskade växthusgaser och förbättrad luftkvalité.
 

Färdighet och förmåga
För godkänd kurs skall studenten
kunna använda jämförelsefaktorer för att analysera
motorprestanda
kunna välja motortyp och utforma motorn (i fråga om slagvolym,
antal cylindrar, cylinderborrning och varvtal) för en given enkel
tillämpning
kunna räkna ut luft/bränsleförhållande för en given
avgassammansättning såväl som luftbehovet för fullständig
förbränning av ett godtyckligt bränsle
i grupp, med handledning, kunna ta isär och sätta ihop en
modern förbränningsmotor såväl som utföra prestanda- och
utsläppsmätningar på den.

Kursinnehåll
Kursen handlar om förbränningsmotorer, förnybara bränslen
och alternativa drivlinor. Först ges en allmän beskrivning av de
vanligaste motortyperna. Förbränningsmotorns funktion förklaras
och skillnaden mellan två- och fyrtaktsmotorer diskuteras. De
viktigaste parametrarna för motorkonstruktion och motoranalys
förklaras. Kopplingen mellan effektbehovet för ett normalt
vägfordon och effekten som levereras av en förbränningsmotor
förklaras. Allmän förbränning där bränslet omvandlas till
CO2, H2O och värme diskuteras och begreppet stökiometri
förklaras. Även avgasanalys diskuteras liksom mekanismer för
emissionsbildning. Ideala termodynamiska cykler presenteras och
används för att förklara effekter av kompressionsförhållande
och gasegenskaper på verkningsgrad. Förbränningsprocessen i
ottomotorn presenteras. Cykel till cykelvariationer i
förbränningsprocessen förklaras och onormala
förbränningsförlopp diskuteras. Sätt att reducera skadliga
utsläpp förklaras. Förbränningsprocessen i dieselmotorn
presenteras. Dieselmotorns utsläpp och hur de kan reduceras
diskuteras också. Motorns mekaniska system och
gasväxlingsprocesser, t.ex. överladdning, presenteras. Förnybara
bränslen diskuteras utifrån potential och utmaningar.  Slutligen
diskuteras förbränningsmotorns utmaningar med en utblick mot
lösningar och alternativ och det visas hur motorn fortfarande kan
spela en roll i framtida transportsystem.
Kursen innehåller föreläsningar, seminarier, övningar och
två laborationer. I den första laborationen plockas en motor
isär och sätts därefter ihop och i den andra körs en motor och
utsläppen mäts och analyseras. Vanligtvis ges en
gästföreläsning av en industrirepresentant.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen med skalan underkänt, 3, 4, 5 normalt motsvarande 50, 65 och 80 % av maximal poäng. Tentamen samt, samtliga obligatoriska laborationer ska ha redovisats och godkänts skriftligt för examination i kursen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMVF01 Termodynamik och strömningslära eller motsvarande.
Begränsat antal platser: Nej
Kursen överlappar följande kurser: MVK093
Kurslitteratur

Andersson, Johansson, Tunér och Tunestål: Combustion Engines. Ny bok som första året ges i form av kompendier.


Kontaktinfo och övrigt
Kursansvarig: Marcus Lundgren, marcus.lundgren@energy.lth.se
Examinator: Marcus Lundgren, marcus.lundgren@energy.lth.se
Kursansvarig: Per Tunestål, per.tunestal@energy.lth.se
Hemsida: http://www.ce.energy.lth.se/utbildning/kurser/mvkn50-introduktion-till-foerbraenningsmotorer/



