
Kursplan 2020/21 VSMN25





Kursplan för
Finita elementmetoden - flödesberäkningar
The Finite Element Method - Flow Analysis
VSMN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: MWLU2, V5-vr, V4-at, V4-ko, W5-vr
Undervisningsspråk: Kursen ges på begäran på engelska

Syfte
Kursens syfte är att ge detaljerade teoretiska och praktiska
kunskaper om de grundläggande stegen i finita elementmetoden samt
att kunna modellera och analysera generella flödesproblem
utifrån ett fysikaliskt beskrivet sammanhang. Ingenjörsproblem
som kommer att studeras är värmeledning, rörströmning,
grundvattenströmning och diffusion, för både stationära och
transienta förlopp.

Mål
Kunskap och förståelse
För godkänd kurs skall studenten

kunna definiera linjära stationära och transienta
flödesproblem i 1D-3D och tolka deras fysikaliska termer.
utifrån fysikaliska samband kunna formulera en matematisk
modell för problemet.
kunna överföra matematisk modell, via svag formulering, till
finita elementformulering.
kunna förklara konvergens- och kompatibilitetskrav för
approximerande funktioner.
kunna definiera och använda olika typer av randvillkor och
laster.


Färdighet och förmåga
För godkänd kurs skall studenten

kunna skapa finita elementmodeller av verkliga flödesproblem
från fysikaliskt beskrivet sammanhang.
kunna utföra finita elelementberäkningar för olika typer av
flödesproblem.


Värderingsförmåga och förhållningssätt
För godkänd kurs skall studenten

kunna analysera och tolka beräkningsresultat från en finita
elementlösning.
kunna bedöma tillförlitlighet av en finita
elementanalys.


Kursinnehåll
Kursen består av föreläsningar, övningar samt obligatoriska
konstruktionsuppgifter. I första delen av kursen beskrivs i detalj
alla stegen i finita elementformuleringen med ett enkelt
endimensionellt värmeledningsproblem: diskretisering, stark och
svag form, approximerande funktioner och viktade residualmetoder.
Dessa kunskaper byggs efterhand på med två- och tredimensionella
flödesproblem. Flödesproblem som studeras är: värmeledning,
rörströmning, grundvattenströmning och fukttransport. I slutet
av kursen utvidgas begreppen för studier av transienta förlopp.
Konstruktionsuppgifterna belyser metodiken för formulering av
vanligt förekommande ingenjörsproblem till modeller lämpliga
för finita elementanalys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen samt godkända obligatoriska konstruktionsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursinnehållet. 
Kod: 0219. Benämning: Konstruktionsuppgifter. 
Antal högskolepoäng: 2,5. Betygsskala: UG.  Prestationsbedömning: Godkända konstruktionsuppgifter. 
Antagningsuppgifter
Förkunskapskrav:
FMA430 Flerdimensionell analys eller FMAB30 Flerdimensionell analys


Begränsat antal platser: Nej
Kursen överlappar följande kurser: FHL064, VSM040, VSMN05, FHLF20
Kurslitteratur

Ottosen, N., Petersson, H.: Introduction to the Finite Element Method. Pearson Education, 1992, ISBN: 9780134738772.
Olsson, K.-G and Heyden, S.: Introduction to the Finite Element Method, Problems. Studentlitteratur AB, 2007, ISBN: 9789144051260.
Austrell, P-E., et. al.: CALFEM - A finite element toolbox Version 3.4. Studentlitteratur AB, 2004, ISBN: 9789188558237.


Kontaktinfo och övrigt
Kursansvarig: Professor Kent Persson, kent.persson@construction.lth.se
Hemsida: http://www.byggmek.lth.se



