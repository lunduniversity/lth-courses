
Kursplan 2020/21 FMFF05





Kursplan för
Statistisk termodynamik med tillämpningar
Thermodynamics with Applications
FMFF05, 6 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: F2
Undervisningsspråk: Kursen ges på svenska

Syfte
Termodynamiken är en grundläggande fysikalisk teori som har
tillämpningar inom de flesta områden av fysik och teknik. Syftet
med kursen är att ge såväl tillämpningar som en bas för
fortsatta studier inom bl a atom-, förbrännings- och fasta
tillståndets fysik. Utgående från termodynamiken, vars grunder i
statistisk form behandlas i kursens första del, får studenten
tillämpa och fördjupa sina kunskaper genom att genomföra ett
projekt. Projekten är kopplade till forskningsområden som starkt
bidrar till kunskapsutvecklingen inom området hållbar utveckling,
och anknyter till ett urval av SCB:s indikatorer: "Hållbar
konsumtion och produktion", "Miljö och klimat" och "Global
utveckling". Förståelse för och grundläggande kunskaper inom
området är centralt för utvecklingen av det hållbara
samhället.

Mål
Kunskap och förståelse
För godkänd kurs skall studenten

kunna redogöra för den statistiska termodynamikens
grundantaganden
förstå och kunna redogöra för termodynamikens
huvudsatser.
kunna beskriva principerna för värmemotorer, kylmaskiner och
värmepumpar
förklara sambanden mellan centrala begrepp som
entropiproduktion och effektiviten hos termodynamiska system
med utgångspunkt från ett naturvetenskapligt perspektiv kunna
analysera givna problemställningar inom området hållbar
utveckling


Färdighet och förmåga
För godkänd kurs skall studenten

kunna analysera och göra beräkningar på enkla termodynamiska
system
kunna genomföra ett projekt där kunskaper inom termodynamik
tillämpas på en konkret problemställning
kunna göra en vid bedömning av projektets resultat berörande
även andra områden än fysik, t ex ekonomi, miljö, klimat eller
global utveckling
kunna skriva en vetenskaplig/teknisk rapport med korrekt och
relevant källhantering
kunna ge en muntlig presentation av projekt.


Värderingsförmåga och förhållningssätt
För godkänd kurs skall studenten

ha förståelse för och se behovet av att värdera en
problemställning inom området hållbar utveckling från olika
aspekter
ha förståelse för samspelet mellan olika aktörer och se sin
egen roll i utvecklingen av det hållbara samhället.


Kursinnehåll
Termodynamik: Första huvudsatsen. Inre energi, arbete och
värme. Isoterma och adiabatiska processer i gaser. Andra
huvudsatsen. Entropi som statistisk storhet. Temperatur och olika
jämviktsvillkor. Olika värmemaskiner och effektiv användning av
energi. Boltzmannfaktorn och Maxwells hastighetsfördelning. Ideala
kvantgaser och Fermigaser vid låga temperaturer.
Förbränning.
Inspirationsföreläsningar som behandlar såväl specifika
problem som övergripande frågeställningar inom området hållbar
utveckling (obligatorisk närvaro). Projekten innebär fördjupning
inom ett av följande ämnesområden: Förbränningsprocesser,
klimatfysik eller effektiv energianvändning/förnyelsebar
energi.
Kursens uppläggning. Lp 1 HT: Föreläsningar och övningar
samt en laboration, ”Kretsprocesser”. Avslutas med deltentamen.
Lp 2 HT: Inledande föreläsningar och laboration
”Förbränning”, därefter projektarbete som avslutas med
redovisning i grupper. Föreläsning som beskriver hur en
vetenskaplig/teknisk rapport skrives (obligatorisk närvaro). Varje
projekt ska redovisas skriftligt och med en muntlig presentation.
Dessutom ingår granskning och argumenterande respons.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen efter första delen av kursen. Godkända laborationsrapporter. Muntlig och skriftlig presentation av projekt.
Två obligatoriska föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0108. Benämning: Statistisk termodynamik. 
Antal högskolepoäng: 3. Betygsskala: TH.  Prestationsbedömning: Skriftligt prov.  Delmomentet omfattar: Statistisk termodynamik 
Kod: 0208. Benämning: Projekt inom hållbar utveckling. 
Antal högskolepoäng: 3. Betygsskala: TH.  Prestationsbedömning: Skriftlig och muntlig projektredovisning.  Delmomentet omfattar: Projekt inom området hållbar utveckling 
Antagningsuppgifter
Förutsatta förkunskaper: FAFA55 Kvantfysikaliska koncept.

Begränsat antal platser: Nej
Kurslitteratur

Kompendium inom Statistisk termodynamik.


Kontaktinfo och övrigt
Kursansvarig: Marcus Dahlström, marcus.dahlstrom@matfys.lth.se
Hemsida: http://www.matfys.lth.se/education/FMFF05



