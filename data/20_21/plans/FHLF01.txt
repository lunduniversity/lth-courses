
Kursplan 2020/21 FHLF01





Kursplan för
Finita elementmetoden
Finite Element Method
FHLF01, 6 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: F3
Undervisningsspråk: Kursen ges på svenska

Syfte
Kursens syfte är att ge verktyg för lösning av problem inom
fysiken som beskrivs av partiella differentialekvationer. Studenten
skall ges en fysikalisk insikt och kunna använda denna för
att matematiskt formulera fysikaliska problem. Kursens fokus är
riktat mot en teoretisk förståelse av finita
elementmetoden. Projektet som ingår i kursen skall ge studenten
förståelse för hur finita elementmetoden implementeras.

Mål
Kunskap och förståelse
För godkänd kurs skall studenten

förstå grunderna i etablerandet av finita elementmetoden
för linjära problem.
förstå hur finita elementmetoden tillämpas på linjära
problem.
förstå skillnader på balanslagar och konstitutiva
lagar.
förstå olika typer av randvillkor och hur dessa
implementeras.


Färdighet och förmåga
För godkänd kurs skall studenten

kunna transformera den starka formen av differentialekvationer
till den svaga formen.
kunna etablera en finita elementformulering utifrån svag
form.
kunna skriva ett finita elementprogram.
kunna implementera randvillkor.


Värderingsförmåga och förhållningssätt
För godkänd kurs skall studenten

ha förmåga att analysera, modellera och simulera linjära
strukturer med hjälp av finita elementmetoden, samt tolka och
värdera resultaten.
ha insikt om att till synes skilda tekniska och fysikaliska
problem kan modelleras och simuleras med samma metoder.


Kursinnehåll

Direkt elementmetod.
Stark och svag form av differentialekvationer.
Approximerande funktioner.
Viktade residualmetoder och Galerkins metod.
Finita elementformulering av värmeledning.
Finita elementformulering av elastiska kroppar.
Isoparametriska element och numerisk integration.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkänd projektuppgift. Tentamenresultat ger slutbetyg. Projektuppgiften skall skrivas på engelska.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Skriftligt projekt som bedöms med underkänt eller godkänt. Projektet kan endast göras under kursens gång och vid ev underkänt ges studenten möjlighet till komplettering. 
Kod: 0218. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen som bedöms med TH betyg (U,3,4,5). 
Antagningsuppgifter
Förutsatta förkunskaper: FMAN55 Kontinuerliga system eller motsvarande samt kurser i grundläggande mekanik och hållfasthetslära

Begränsat antal platser: Nej
Kursen överlappar följande kurser: FHL064
Kurslitteratur

Ottosen and Petersson: Introduction to the Finite Element Method. Prentice Hall, 1992. Introduction to the Finite Element Method
Ottosen and Petersson.
CALFEM - A finite element toolbox to MATLAB. Studentlitteratur.
Wallin, M., Introduction to the Finite Element Method Exercises.


Kontaktinfo och övrigt
Kursansvarig: Docent Mathias Wallin, Mathias.Wallin@solid.lth.se
Hemsida: http://www.solid.lth.se



