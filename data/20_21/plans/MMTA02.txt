
Kursplan 2020/21 MMTA02





Kursplan för
Introduktion till maskinteknik
Introduction to Mechanical Engineering
MMTA02, 6 högskolepoäng, G1 (Grundnivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: M1
Undervisningsspråk: Kursen ges på svenska

Syfte
 

Att förse studenten med grundläggande tekniska ramar och en
insikt om maskinämnets teknikbas.
Att väcka en nyfikenhet inför maskintekniks olika
ämnesområden genom att kombinera experimentella studier med
teoretiska frågeställningar kopplat till en fysisk produkt.
Att ge övning i att arbeta i projektform.
Att ge övning i både skriftlig och muntlig presentation.

 

Mål
Kunskap och förståelse
För godkänd kurs skall studenten

visa insikt om teknikbasen för Maskinteknik.
visa insikt om kopplingen mellan praktiska fungerande
system/produkter och de teoretiska kunskaper som erfordras för att
utveckla ett system/produkt.
i grupp kunna beskriva funktion hos ingående komponenter i en
sammansatt produkt, inom anvisade ramar.
i grupp kunna beskriva samspel mellan komponenter i en
sammansatt produkt, inom anvisade ramar.
i grupp kunna genomföra ett projektarbete bestående av
konstruktion/produktutveckling samt tillverkning.
i grupp kunna dokumentera och beskriva ett projektarbete i en
teknisk rapport.
i grupp kunna ge en muntlig presentation för att beskriva ett
projektarbete.


Färdighet och förmåga
För godkänd kurs skall studenten

i grupp, kunna utföra enklare experiment på en maskinteknisk
produkt, enligt givna instruktioner.
kunna tolka tekniska instruktioner.
i grupp kunna skapa enklare ritningar m.h.a. CAD.
i grupp kunna utföra enklare tillverknings- och
monteringsarbeten.


Kursinnehåll
Under första halvan av kursen arbetar teknologerna i
laborationsform med uppgifter kopplade till en kommersiell produkt.
Laborationsuppgifterna baseras på maskintekniks teknikbas, så som
produktutveckling/design, tillverkningsteknik, materialteknik,
maskinelement etc. Laborationerna föregås av föreläsningar
inom respektive ämnesområde av specialister. Utgångspunkten är
att den praktiskt tillämpade funktionen/processen skall stå i
centrum för verksamheten i kursen.
Under andra halvan av kursen arbetar teknologerna med ett
konstruktions-/produktutvecklingsprojekt. I projektet ingår även
en hel del enklare tillverknings- och monteringsarbete.
Projektarbetet ska förutom en tillverkad produkt även resultera i
både en skriftlig rapport och en muntlig presentation varför
föreläsningar gällande skriftlig och muntlig presentationsteknik
ges under projektets gång.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Obligatoriska laborationer och obligatorisk projektuppgift med både skriftlig och muntlig presentation.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: MMTA01
Kurslitteratur

Kurskompendium sammanställd av institutionen.


Kontaktinfo och övrigt
Kursansvarig: Hans Walter, hans.walter@iprod.lth.se
Hemsida: http://www.iprod.lth.se



