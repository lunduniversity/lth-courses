
Kursplan 2020/21 VTGF05





Kursplan för
Geoteknologi
Geotechnology
VTGF05, 6 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: BI3
Undervisningsspråk: Kursen ges på svenska

Syfte
Syftet är att presentera grundkunskaper om människans yttre
miljö med avseende på geologiska och geotekniska förhållanden
och därmed en förståelse för att både naturliga processer och
mänskliga aktiviteter utgör riskmoment i samhället. Särskild
fokusering görs på förhållanden i Sverige varvid ämnesområden
som grundvattenskydd samt ras och skred behandlas.

Mål
Kunskap och förståelse
För godkänd kurs skall studenten

känna till grunderna i geologi och särskilt Sveriges geologi
med avseende på jord, berg, grundvatten, ytvatten och
topografi.
kunna relatera förorening av mark och grundvatten till olika
föroreningskällor och strukturgeologiska förhållanden.
kunna förstå grunderna i jordmekanik och särskilt
släntstabilitet.


Färdighet och förmåga
För godkänd kurs skall studenten

kunna tolka en geologisk karta och upprätta en geologisk
sektion med lagerföljder - en typlagerföljd - och därmed
beskriva en jord/bergmassa i tre dimensioner.
kunna analysera en typlagerföljd för att bedöma
grundvattenskydd och släntstabilitet.
kunna identifiera de vanligaste geologiska jordmaterialen.
kunna bedöma transportmönster och beräkna transporttider av
föroreningar i mark och grundvatten.


Värderingsförmåga och förhållningssätt
För godkänd kurs skall studenten

ha en insikt om vikten av att beakta geoteknologiska och
geovetenskapliga förhållanden vid samhällsplanering och
riskbedömning.


Kursinnehåll
Mineral. Bergarter. Jordartsbildande processer. Jordarter,
allmänna egenskaper. Glacialgeologi och Sveriges jordarter.
Naturkatastrofer. Geologiska katastrofer. Vulkaner och
jordbävningar.
Ytvatten, nederbörd och översvämning. Grundvatten, akviferer,
strömning, kvalitet och sårbarhet. Transport av föroreningar i
mark och grundvatten. Grundvattenskydd och förebyggande
åtgärder.
Grundläggande jordmekaniska begrepp. Jords hållfasthet och
bärförmåga. Naturliga slänters stabilitet i friktionsjord
och kohesionsjord samt risk för ras och skred. Metoder för att
övervaka slänter med låg stabilitet. Jord och stendammar.
Jordmekaniska effekter av översvämningar.
Ingenjörsgeologisk exkursion i sydvästra Skåne.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, obligatorisk inlämningsuppgift, obligatoriskt redovisningsseminarium och obligatorisk exkursion.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VTGA05, VTGA01
Kurslitteratur

Conny Svensson: Kompendium i Teknisk Geologi AK. Tryckt av KFS, 2012. Kompendium endast på svenska.
Gerhard Barmen och Conny Svensson: Föreläsningar i grundvattenskydd. Distribueras av institutionen, 2020. Tillgänglig endast på svenska.
Conny Svensson: Conny Svensson Ingenjörsgeologiska exkursion. 1996. Som stöd till kurslitteraturen finns internetdokumentet "Conny Svenssons Ingenjörsgeologiska exkursion" åtkomligt via connywww.tg.lth.se.
Nils Rydén: Föreläsningar kring släntstabilitet. Distribueras via institutionen, 2020. Tillgänglig endast på svenska.


Kontaktinfo och övrigt
Kursansvarig: Universitetslektor Nils Rydén, nils.ryden@tg.lth.se
Lärare: Universitetslektor Gerhard Barmen, gerhard.barmen@tg.lth.se
Lärare: Universitetsadjunkt Joakim Robygd, joakim.robygd@tg.lth.se
Hemsida: http://www.tg.lth.se/grundutbildning/kurser
Övrig information: I timplanen har exkursionstimmar upptagits som laborationstimmar och seminarier och schemalagda frågestunder med lärare har upptagits som övningar. 



