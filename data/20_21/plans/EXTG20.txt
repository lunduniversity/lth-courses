
Kursplan 2020/21 EXTG20





Kursplan för
Geografisk informationsteknik - introduktion
Geographic Information Technology - Introduction
EXTG20, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Huvudområde: Katastrofriskhantering och klimatanpassning. 
Valfri för: MKAT2
Undervisningsspråk: Kursen ges på engelska

Syfte
Kursens syfte är att ge grundläggande teoretiska och praktiska
kunskaper om begrepp och metoder för behandling och analys av
geografiska data med Geografiska Informationssystem, (GIS), samt en
introduktion till kartografi och geodesi.

Mål
Kunskap och förståelse
För godkänd kurs skall studenten

Beskriva olika konceptuella modeller för rumsliga fenomen
Beskriva olika datamodeller för digitala rumsliga data
(raster- vektor), samt
beskriva hur dessa lagras digitalt och fördelar och nackdelar med
respektive
datamodell
Redogöra för grundläggande rumsliga analysmetoder
Redogöra för grundläggande kartografiska metoder
Förklara innebörden av olika kartprojektioner, geodetiska
referenssystem och
koordinatsystem
Beskriva grundläggande strukturer för relevanta
databaser


Färdighet och förmåga
För godkänd kurs skall studenten

Organisera och hantera digitala geografiska data
Självständigt genomföra grundläggande analyser av
geografiska data i raster och
vektorformat med hjälp av standardprogramvara för GIS
Presentera arbetsgång och resultat från insamling och analys
av geografiska data i
skriftlig och i kartform för specialister och lekmän
Utföra och presentera enklare statistiska utvärderingar av
rumsliga data
Använda enklare databashanterare (grundläggande SQL)
Söka och hämta allmänt tillgänglig geografiska data


Värderingsförmåga och förhållningssätt
För godkänd kurs skall studenten

Vara medveten om betydelsen av att använda geografisk
information och analys
inom naturvetenskap och andra tillämpningsområden
Förstå vikten av och ha uppnått ett kritiskt
förhållningssätt till geografisk data och analysresultat


Kursinnehåll
Kursen ger en bred teoretisk grund till vidare arbete med
digitala geografiska data. Förståelse för representation och
analys av rumsliga element poängteras. Kursen belyser också
generella geografiska problemställningar inom miljö och samhälle
genom praktiska GIS-tillämpningar. Dessa behandlar såväl svenska
som internationell förhållanden och varierar i skala från det
lokala till det regionala. De moment inom GIS-tekniken som på
detta sätt behandlas omfattar grundläggande kartografi, inklusive
projektioner och referenssystem, geografiska data i digital form
(kartor, bilder och tabeller), grundläggande analys av geografiska
data i raster- och vektorform samt kartografisk och grafisk
presentation av digitalt kartmaterial. I kursen ingår även
kommunikationsträning. Särskild tonvikt läggs på kartografisk
presentation av digitala geografiska data.

Kursens genomförande
Kursen är nätbaserad. Den är flexibelt utformad vilket
möjliggör för studenten att genomföra kursen på hel-, halv-,
eller kvartstid.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examination sker genom skriftlig hemtentamen vid kursens slut i kombination med godkända rapporter och inlämningsuppgifter under kursens gång. För studerande som inte godkänts vid ordinarie tentamenstillfälle erbjuds ytterligare tillfälle i nära anslutning härtill.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
För tillträde till kursen krävs grundläggande högskolebehörighet samt Engelska B


Begränsat antal platser: Nej
Urvalskriterier: Studenter från MKAT Masterutbildning i katastrofriskhantering och klimatanpassning är garanterade plats på kursen. 
Kursen överlappar följande kurser: EXTG30, NGEA11, GISA21
Kurslitteratur

Harrie L. (red.): Geografisk informationsbehandling - teori, metoder och tillämpningar, 6 upplagan. Studentlittertur, 2013, ISBN: 9789144088778.
Kang-Tsung Chang: Introduction to Geographic Information Systems. 2014, ISBN: 9781259010613. Senare upplagor fungerar också bra.


Kontaktinfo och övrigt
Kursadministratör: Karin Larsson, karin.larsson@nateko.lu.se
Kursansvarig: David Tenenbaum, david.tenenbaum@nateko.lu.se
Hemsida: http://www.nateko.lu.se/sv/extg20
Övrig information: Kursen ges endast för studenter inom Masterprogrammet i katastrofriskhantering och klimatanpassning.



