
Kursplan 2020/21 EXTQ10





Kursplan för
Limnologi
Limnology
EXTQ10, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Valfri för: W4
Undervisningsspråk: Kursen ges på begäran på engelska

Syfte
Syftet är att efter avslutad kurs ha förvärvat grundläggande
kunskaper om struktur och funktion hos limniska ekosystem.

Mål
Kunskap och förståelse
För godkänd kurs skall studenten

ha grundläggande kunskap beträffande struktur och funktion
hos limniska ekosystem
ha kännedom om provtagningsmetodik och de vanligaste kemiska
och fysikaliska analysmetoderna samt bestämning av och
artkännedom om de vanligaste akvatiska organismerna
känna till de dominerande förklaringsmodellerna beträffande
ekosystemens funktion
ha kunskap om aktuella miljöproblem i akvatiska system;
effekter och orsaker


Färdighet och förmåga
För godkänd kurs skall studenten

kunna analysera och tolka limnologiska data samt sammanställa
dessa till en integrerad limnologisk syntes
kunna planera, genomföra och sammanställa ett limnologiskt
projekt varvid mål, hypoteser och prediktioner formuleras och
testas
ha förmåga att presentera ett limnologiskt material i
skriftlig och muntlig form
ha en grund för fortsatta studier och yrkesverksamhet inom det
limnologiska ämnesområdet.


Kursinnehåll
Kursen består av två delmoment. Under kursens första hälft
presenteras aktuella teorier och modeller avseende vattnets
fysikaliska och kemiska egenskaper, de olika organismgruppernas
artsammansättning, omsättning av näringsämnen och andra lösta
och partikulära ämnen samt relationer inom och mellan
organismpopulationer. Stor vikt läggs vid förståelsen av nyare
rön om de akvatiska ekosystemens funktion. Effekter av människans
inverkan på sjöar och vattendrag, t ex eutrofiering, försurning
och effekter av den pågående klimatförändringen, diskuteras.
Exempel på återställning av skadade ekosystem presenteras.
Under kursens andra del genomförs exkursioner till olika
typsjöar och åar i södra Sverige, varvid sambanden belyses
mellan å ena sidan klimat och avrinningsområde, å andra sidan
sjötyp (näringsrik, näringsfattig, humös) inkluderande vattnets
fysikaliska och kemiska parametrar och organismsamhällen. Prov
för analys av makrofyter, bakterier, växt- och djurplankton,
bottenfauna, fisk, samt vattenkemi insamlas. Det praktiska arbetet
sker i projektgrupper. Genom växling av arbetsuppgifter erhåller
studenterna erfarenheter av de viktigaste fält- och
laboratoriemetoderna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker skriftligt och muntligt dels i form av artkunskapstentamina under kursens gång, dels genom en sammanfattande skriftlig tentamen vid kursens slut. Projektarbetena redovisas muntligt och skriftligt. För godkänt på hela kursen krävs godkända tentamina, godkänd projektrapport samt aktivt deltagande i alla obligatoriska moment. Slutbetyget avgörs genom en sammanvägning av resultaten på de moment som ingår i examinationen, varvid den skriftliga sluttentamen viktas med 80% och projektarbetet med 20%. För studerande som ej godkänts vid ordinarie tentamen erbjuds ytterligare tentamenstillfälle i nära anslutning härtill.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
90 hp inom programmet 
VVRA01 Hydrologi och akvatisk ekologi
EXTA01 Terrester ekologi


Begränsat antal platser: Nej
Kursen överlappar följande kurser: TEK035, BIO607, BIO621, BIOR44, BIOR17
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart, se Biologisk grundutbildnings webbsida, http://www.biol.lu.se/biologi.


Kontaktinfo och övrigt
Kursansvarig: Anders Persson, anders.persson@biol.lu.se
Hemsida: https://www.biologi.lu.se/utbildning/grund-och-avancerad-utbildning/kurser/kurser-avancerad-niva/biologiska-kurser-pa-avancerad-niva-for-teknologer
Övrig information: Deltagande i laborationer, fältövningar, seminarier, gruppövningar och projektarbeten och därmed integrerad annan undervisning är obligatoriskt.



