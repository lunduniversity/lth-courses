
Kursplan 2020/21 VFTN70





Kursplan för
Samhällsbyggnad ur ett tvärdisciplinärt hållbarhetsperspektiv
Built Environment in a Transdisciplinary Perspective of Sustainability
VFTN70, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Valfri för: A5, L5, V5
Undervisningsspråk: Kursen ges på svenska

Syfte
Målsättningen med kursen är att denna ska ge en fördjupad
förståelse om de egna redan förvärvade kunskapernas och
färdigheternas betydelse/användbarhet utifrån ett långsiktigt
hållbart samhällsperspektiv. Kursen är framtidsinriktad och har
en tyngdpunkt i i den yrkesroll som civilingenjör L och V samt
arkitekt besitter i detta sammanhang. Ett särskilt fokus ligger
på att ge träning och förståelse för arbetsprocesser i
tvärdisciplinära grupper där helheten väger tyngre än
delaspekter.

Mål
Kunskap och förståelse
För godkänd kurs skall studenten

ha förståelse om hur hållbarhet påverkar processer i
samhällsbyggandet.
ha kunskap om hur egen kompetens ingår i ett sammanhang av
komplementära kompetenser.
ha förståelse om hur tvärdisciplinära samarbeten kan
stödjas och effektiviseras.

 

Färdighet och förmåga
För godkänd kurs skall studenten

kunna samarbeta i sin yrkesroll i tvärdisciplinära
grupper.
ur pedagogisk synvinkel kunna få andra kompetenser att
förstå den egna specialiseringens potentialer och
begränsningar.
kunna bidraga till att tvärdisciplinärt arbete etableras och
genomförs.

 

Värderingsförmåga och förhållningssätt
För godkänd kurs skall studenten

kunna värdera sin yrkesroll utifrån andra yrkesgruppers
perspektiv.
ha insikter i hur det egna kompetensområdet bidrar till ett
hållbart samhälle.
ha djupare förståelse för andra kompetensers betydelse för
ett projekts måluppfyllelse.

 

Kursinnehåll
Studenterna använder sina redan förvärvade kunskaper,
färdigheter och förhållningssätt i ett tvärdisciplinärt
arbete runt specifika ämne uppgifter (cases/projekt) inom området
samhällsbyggnad. Uppgifterna utförs i grupper bestående av
samtliga kompetenser. Uppgifterna skall ha en framtida relevans och
vid något tillfälle även en extern avnämare. Långsiktig
hållbarhet är ett övergripande tema men detta bryts ner till
konkreta projekt, där dessa representerar olika skalnivåer inom
området samhällsbyggnad (byggnad, kvarter o s v). Av särskild
vikt är att respektive kompetensers vokabulär/terminologi
förmedlas och förstås, vilket i sig är en grundförutsättning
för tvärdisciplinärt arbete.
Kursen innehåller olika delmoment (föreläsningar, seminarier
m m) men den huvudsakliga examinationen sker av de i grupp utförda
gemensamma arbetena (cases/projekt).

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd projektuppgift. Obligatorisk närvaro vid föreläsningar, övningar och handledning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga kurser från årskurs 1-3


Begränsat antal platser: 30
Urvalskriterier: Kursen ges endast om det finns minst 5 studenter per program (A,L,V). 
Maximalt 10 studenter från ett program.
Urvalskriterier: Antal högskolepoäng inom programmet.
Kursen kan ställas in: Om färre än 15 anmälda.
Kontaktinfo och övrigt
Lärare: Professor Erik Serrano, erik.serrano@construction.lth.se
Kursansvarig: Universitetslektor Ingemar Bengtsson, ingemar.bengtsson@lth.lu.se
Lärare: Professor Christer Malmström, christer.malmstrom@arkitektur.lth.se



