
Kursplan 2020/21 VRSN15





Kursplan för
Klimatsmart riskreducering
Climate Smart Risk Reduction
VRSN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BI/RH
Beslutsdatum: 2020-03-16
Allmänna uppgifter
Huvudområde: Katastrofriskhantering och klimatanpassning. 
Obligatorisk för: MKAT1
Valfri för: RH4
Undervisningsspråk: Kursen ges på engelska

Syfte

Att ge studenterna förståelse, kunskap och färdigheter om
sambanden mellan katastrofriskreducering och klimatanpassning på
organisatorisk, institutionell och samhällsnivå över sektorer
såväl som frågor om genus och etik.
Att utgöra en grund för studenter med intresse i kopplingarna
mellan forskning i anpassning och riskreducering och den om policy
och praktik.


Mål
Kunskap och förståelse
För godkänd kurs skall studenten

Visa kunskap och förståelse av likheterna och skillnaderna
mellan riskreduction och anpassning (skala och tidsaspekter av
interventioner).
Visa förståelse av centrala aspekter för konvergens och
integration av klimatanpassning och katastrofriskreducering över
sektorer och för en agenda och planer för nationell
utveckling.


Färdighet och förmåga
För godkänd kurs skall studenten

Visa förmåga att formulera och artikulera klimatanpassning
som komplext och svårlöst (“wicked problem”).
Visa förmåga att bedöma behov av riskreduction och krav på
anpassning (vanliga barriärer, utmaningar och möjligheter) för
att bereda utvecklingsriktlinjer, rekommendationer och god praxis
för “planering för osäkerhet”.
Visa förmåga att granska handlingsplaner för anpassning för
hållbar utveckling, samt undersöka fallstudier med lyckade och
misslyckade exempel av katastrof- och klimatresilient
utveckling.
Visa förmåga att arbeta konstruktivt i grupp och att
kommunicera effektivt med människor från olika discipliner.


Värderingsförmåga och förhållningssätt
För godkänd kurs skall studenten

Visa förmåga att reflektera över sitt förhållningssätt
och roll i klimatanpassning, samt insikt in i möjligheterna och
begränsningarna för integrering av klimatanpassning och
katastrofriskreducering.
Visa förmåga att reflektera över institutionella,
samhälleliga, genus, och etiska frågor om klimatanpassning och
riskreducering.


Kursinnehåll
Katastrofriskreducering (DRR) ses av många som ett sätt att
inte bara minska fortsatt press på humanitära utgifter utan
också att skydda investeringar i utveckling som gjorts av det
internationella samfundet och nationella regeringar samt de
effekter som katastrofer har på familjer, samhällen och länder.
Detta är en viktig faktor för att uppnå hållbar utveckling
genom att hantera risk och därmed konfrontera de bakomliggande
orsakerna till fattigdom och utsatthet. Klimatförändringar anses
erodera försörjningsmöjligheter och ekonomiska
förutsättningar, tillsammans med sociala förändringar, och vara
orsaken till förändringar i frekvens och intensitet av vissa
risker, såsom extrema vädersystem, kraftiga regn, torka, stigande
havsnivåer och översvämningar, med direkta konsekvenser för
katasrofrisk. Om utvecklingsplanering misslyckas med att integrera
katastrofriskreducering och klimatanpassning, misslyckas vi även
med att inse att en sådan integrering är den enda försäkringen
för utvecklingsinvesteringar.
Dock verkar det råda förvirring mellan vad som är
klimatanpassning och vad är katastrofriskreducering; vilken av dem
är en del av den andra; är de två skilda processer som behandlar
olika frågor eller bör de integreras; är klimatet en
multiplikator och förstärkare av katastrofer eller fungerar det
på en annan skala? Detta är bara några av de frågor som
dominerar debatten. Kursen är utformad med särskild fokus på
kritiskt tänkande i förhållande till var klimatanpassning och
katastrofriskreducering konvergerar och divergerar, samt på
kopplingarna mellan de två i relation till utvecklingsplanering
och tillämpning. Kursen är uppbyggd i progressiva moduler eller
block med föreläsningar och seminarier, som varje syftar till att
introducera centrala begrepp, frågor och utmaningar för att
integrera katastrofriskreducering och klimatanpassning för
hållbar utveckling. Seminarierna följer fallstudier från länder
med olika förutsättningar och baseras på litteratur, filmer och
specifika frågor för reflektion och debatt.
Att genomföra en analys av de konsekvenser klimatförändringar
och extrema händelser har för samhällets säkerhet och
motståndskraft.
Studenterna ska under kursens gång redovisa de individuella
uppgifter och gruppuppgifter som utgör kursens examination.
Som förberedelse ska studenterna läsa texter inför de seminarier
som äger rum varje vecka.
Målet är att studenterna ska lära sig att använda klimat- och
riskinformation för kvalitativa konsekvensanalyser med avseende
på det ekonomiska området och samhällets sårbarhet. Genom
grupparbete ska studenterna utarbeta ett väl genomfört scenario
för sårbarhet för klimatförändringar och katastrofer samt
föreslå genomförbara metoder för anpassning.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen består av flera inlärningsaktiviteter, inklusive föreläsningar, litteratur och fallstudier seminarier, gruppdiskussioner, övningar och en individuell uppgift. För godkänd kurs skall studenten: (a) ha ett godkänt betyg på den individuella uppgiften; (b) ha ett godkänt betyg på grupparbetet; och (c) ha deltagit i de obligatoriska aktiviteterna. Studenter som misslyckas i något av dessa har rätt till omprövning. En möjlighet för omprövning kommer att erbjudas i slutet av kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Individuell uppgift. 
Antal högskolepoäng: 5. Betygsskala: TH.  Prestationsbedömning: Individuell uppsats  Delmomentet omfattar: En artikel på 2500–3000 ord om ett ämne/frågor som överenskommits med kursansvarig lärare och skriven i enlighet med riktlinjer för tidskrifter med peer-review-förfarande.  
Kod: 0218. Benämning: Gruppuppgift. 
Antal högskolepoäng: 2,5. Betygsskala: UG.  Prestationsbedömning: Gruppuppgift  Delmomentet omfattar: I grupper om fyra ska studenterna framställa en poster av hög kvalitet som beskriver de komplexa processerna för att integrera minimering av katastrofrisker och klimatanpassning i utvecklingsplanering, d v s klimatsmart riskminimering och klimatsmart utveckling.   
Antagningsuppgifter
Förkunskapskrav:
Antagen till mastersprogrammet i katastrofriskhantering och klimatanpassning eller riskhanteringsprogrammet


Begränsat antal platser: Nej
Urvalskriterier: Avklarade högskolepoäng inom programmet. Studenter som har kursen listad som obligatorisk har platsgaranti. För övrigt ges förtur till studenter vars program har kursen listad i läro- och timplanen.
Kursen kan ställas in: Om färre än 16 anmälda.
Kurslitteratur

Bankoff, G.; Frerks, G.; and Hilhorst, D (eds): Mapping Vulnerability. Disaters, Development and People. Earthscan, 2004.
Dow, K. And Downing, T.: The Atlas of Climate Change, Mapping the World’s Greatest Challenge. Earthscan, 2011.
Leary, N.; Adejuwon, J.; Barros, V.; Burton, I; Kulkarni, J and Lasco, R. (eds): Climate Change and Adaptation, Earthscan. Earthscan, 2009.
Shaw, R.; Pulhin, J. and Pereira, J.: Climate Change Adaptation and Disaster Risk Reduction: Issues and Challenges. Emerald Group Publishing, 2010.
Tanner, T. And Horn-Phathanothai, L.: Climate Change and Development. Routledge, 2014.
UNISDR: Climate Change and Disaster Risk Reduction, Briefing Note 01. UN, 2008.
Walker, P; Glasser, J. and Kambli, S.: Climate Change as a Driver of Humanitarian Crises and Response. Tufts University, 2012.


Kontaktinfo och övrigt
Kursansvarig: Mo Hamza, mo.hamza@risk.lth.se
Övrig information: Aktivt deltagande i grupparbeten är obligatoriskt. Varje gruppmedlem måste kunna presentera och svara för innehållet i den gemensamma rapporten. Medlemmar som inte uppfyller kraven på ett aktivt deltagande av de andra, eller åsidosätter sina skyldigheter, kan bytas ut eller bli bedömd som Icke godkänd av examinator.




