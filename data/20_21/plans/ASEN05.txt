
Kursplan 2020/21 ASEN05





Kursplan för
Spatiala experiment II
Spatial Experiments II
ASEN05, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom spatiala experiment. 
Obligatorisk för: MARK1-spe
Valfri för: A4
Undervisningsspråk: Kursen ges på engelska

Syfte
Kursen syftar till att utveckla studentens förmåga att på ett
experimentellt sätt utforska arkitekturens möjligheter i ett
kontextuellt ramverk som är dels lokalt och plasts-specifikt, dels
förankrat i globala trender och utveckling. Studenten skall
utveckla sin kompetens och kunskap att agera utanför arkitekturens
gängse ramar. Studenten lär sig att ta sig an nya processer och
metoder inom arkitekturen, vilka är drivna av teknisk och
kulturell utveckling, och finna relevanta sätt att applicera dessa
i specifika designsammanhang. Studenten skall också ges möjlighet
att utveckla sin förmåga att kommunicera sitt projekt i ett
internationellt sammanhang, såväl visuellt som verbalt.

Mål
Kunskap och förståelse
För godkänd kurs skall studenten

visa insikt om den arkitektoniska gestaltningens potential att
bidra till utvecklandet av samhället, i dess byggda egenskap, där
långsiktigt kvalitetshöjande aspekter vägts in.


Färdighet och förmåga
För godkänd kurs skall studenten

visa färdighet i avancerad och komplext sammansatt
arkitektonisk gestaltning,

visa förmåga att inkludera adekvat angränsande information i
gestaltningsprocessen,

visa förmåga att transformera det experimentellt utforskade
till konkret arkitektonisk gestalt,

visa förmåga att i ord, ritningar och bild kunna kommunicera
sitt projekt.


Värderingsförmåga och förhållningssätt
För godkänd kurs skall studenten

visa förmåga att analysera och strategiskt bearbeta adekvata
ingångsvärden,

visa förmåga att inta ett öppet förhållningssätt till
kända och etablerade aspekter rörande byggnaders och det urbana
rummets gestaltning,

visa förmåga att bedöma värdet av koncept och resultat till
ett till människan knutet perspektiv,

visa förmåga att kritiskt värdera det egna arbetsresultatet
under designprocessen.


Kursinnehåll
Kursen utvecklar arkitektonisk och analytisk förmåga genom en
experimentell designapproach, baserad på vetenskapliga och
konstnärliga grunder. Avancerade digitala verktyg för design
såväl som fabrikation används i kursen, med ett speciellt fokus
på hur dessa potentiellt kan förändra designprocessen och
arkitektens roll. Studenten uppmuntras att vara experimentell på
så sätt att de fokuserar på en ide eller hypotes och driver
denna så långt som möjligt för att testa och utvärdera den.
Samtidigt ges friheten att bortse från delar av det komplexa
sammanhang som oftast kommer med en arkitektonisk
gestaltningsuppgift för att på så sätt möjliggöra ett djupare
fokus. Kursen innefattar föreläsningar och obligatoriska
schemalagda s.k. genomgångar samt projekthandledning på ritsal.
En kurs om 7,5hp har knutits till kursen vilken innehåller
litteraturstudier, seminarier, studieresa (ej obligatorisk) samt
specifik kunskap rörande digitala processer inom arkitekturen.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända projekt- och övningsuppgifter samt 80% aktiv närvaro vid seminarier, studiebesök och föreläsningar. Obligatorisk närvaro vid genomgångar. Projektförslagets och presentationens kvaliteter värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering eller omarbetning av projektet. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Urvalskriterier: Intervju och bedömning av portfölj för dem som läser kursen som valfri.
Kursen kan ställas in: Om färre än 12 anmälda.
Kurslitteratur

Ingen obligatorisk litteratur är knuten till kursen. ASEN05 är en färdighetstränande gestaltningskurs där dialoger i form av handledning och diskussioner i studentgrupper utgör huvudsakligt stöd för lärandet.


Kontaktinfo och övrigt
Kursansvarig: David Andréen, david.andreen@arkitektur.lth.se
Övrig information: Till kursen kopplas obligatoriskt kursen Spatiala exeperiment II teori.



