
Kursplan 2020/21 MAMF55





Kursplan för
Aerosolteknologi
Aerosol Technology
MAMF55, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Nanovetenskap. 
Valfri för: F4, K4, M4, MNAV1, N4-m, W4
Undervisningsspråk: Kursen ges på begäran på engelska

Syfte
Studenterna skall tillägna sig grundläggande kunskaper om
aerosoler: system av partiklar suspenderade i gas. Kursen skall ge
en översikt över luftburna partiklars fysik och kemi,
mätteknikerna som används för att karaktärisera dem, och deras
effekter på miljö och hälsa. Våra studenter skall lära sig att
diskutera dessa ämnen samt teknologiska tillämpningar av
aerosoler.

Mål
Kunskap och förståelse
För godkänd kurs skall studenten
 

Förstå grundläggande koncept inom aerosolvetenskap inklusive
ekvivalenta diametrar och flödesregimer.
Förstå de grundläggande mekanismerna för generering,
spridning, transformation och deposition av aerosolpartiklar.
Känna till mättekniker som används inom aerosolvetenskap och
förstå principerna för hur de fungerar, samt deras
begräsningar.
Känna till aerosolpartiklars effekter på människors hälsa
och miljö, samt förstå mekanismerna bakom effekterna.

 

Färdighet och förmåga
För godkänd kurs skall studenten
 

Kunna genomföra beräkningar av centrala aerosolprocesser
såsom molndropps-aktivering och lungdeposition.
Kunna genomföra och tolka mätningar med vanliga
aerosolinstrument, exempelvis “scanning mobility particle
sizer”.
Kunna diskutera exempel från teoretisk och tillämpad
aerosolvetenskap, muntligen och i skrift.

 

Värderingsförmåga och förhållningssätt
För godkänd kurs skall studenten
 

Utvärdera och utveckla sitt eget arbete i sammabete med
kurskamrater och lärare.
Ge konstruktiv återkoppling till kurskamrater.
Kunna motivera lämpliga aerosoltekniker för att undersöka
forskningsfrågor inom kursens ramar.

 

Kursinnehåll
Aerosolfysik, aerosolkemi, uppkomst och förekomst av
partikelformiga luftföroreningar i inre och yttre miljö,
lungdeponering, partikelavskiljning, insamlings- och mätmetodik,
egenskaper hos, i arbetsmiljön och bostadsmiljön, vanligt
förekommande partikelformiga luftföroreningar. Egenskaper hos
partikelformiga luftföroreningar i yttre miljön. Orientering om
luftburna partiklars påverkan på hälsa och klimat. Orientering
om aerosoltillämpningar inom renhetsteknologin, om
läkemedelstillämpningar och om nanoteknologitillämpningar.
Laborationerna är obligatoriska och avser dels att illustrera
grundläggande aerosolfysikaliska fenomen, dels att ge praktisk
övning i aerosolmätning. På kursen föreläser disputerade
lärare samt inbjudna forskare, vilket säkerställer att aktuella
forskningsrön inom respektive område tas upp och diskuteras.
Under kursen får studenterna läsa in sig på de senaste
forskningsresultaten och i samband med detta lära sig göra
självständiga och kritiska tolkningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Individuell skriftlig tentamen (50% av kursbetyget). Gruppvisa laborationsövningar med skriftlig rapport (10%). Räkneövningar med individuell inlämning (20%). Projekt med gruppvis skriftlig och muntlig redovisning (20%). Godkänt kursbetyg kräver godkända delmoment och deltagande i seminarier (seminarierna påverkar inte betyget i övrigt).


Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande naturvetenskap.
Begränsat antal platser: Nej
Kursen överlappar följande kurser: MAM242
Kurslitteratur

Ett kompendium med kurslitteratur (inklusive vetenskapliga artiklar) finns tillgängligt på internet.


Kontaktinfo och övrigt
Examinator: Christina Isaxon, christina.isaxon@design.lth.se
Kursansvarig: Axel Eriksson, axel.eriksson@design.lth.se
Hemsida: http://www.eat.lth.se/kurser/
Övrig information: Mer om Institutionen för Designvetenskapers arbete med forskningsanknuten grundutbildning och dess policy finns på http://www.design.lth.se/utbildning/forskningsanknytning.



