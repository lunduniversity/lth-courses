
Kursplan 2020/21 FMIF55





Kursplan för
Hållbar utveckling
Sustainable Development
FMIF55, 3 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Teknik. 
Obligatorisk för: F3
Undervisningsspråk: Kursen ges på svenska

Syfte
Modern teknikutveckling måste koppla till möjligheterna till
en hållbar utveckling, bl a via miljöanpassad produktutveckling.
Kursen skall därför förmedla ett aktivt och kritiskt granskande
förhållningssätt till hur vi inför och använder ny teknik i
ett helhetsperspektiv (livscykelorienterat).

Mål
Kunskap och förståelse
För godkänd kurs skall studenten

översiktligt kunna beskriva väsentliga miljö- och
resursproblem i relation till samhällets krav
kritiskt kunna belysa begreppet hållbar utveckling, särskilt
i ett företagsperspektiv
kunna redogöra för hur miljöarbete kan genomföras i
företag och organisationer.


Färdighet och förmåga
För godkänd kurs skall studenten

kunna formulera en problemställning som följs upp i en analys
som redovisas i en välstrukturerad uppsats med korrekt käll- och
språkhantering, samt kunna opponera muntligt.


Kursinnehåll
Kursen omfattar föreläsningar och seminarier som behandlar
väsentliga miljö- och resursproblem, som energi och klimat,
kemikalier, luftföroreningar, avfallsfrågor samt arbete med
miljöfrågor i företag, t ex livscykelanalyser. Föreläsningar
och seminarier orienteras även mot uppsatsernas innehåll. I en
process med handledning i flera steg utför teknologerna ett
uppsatsarbete gruppvis. Möjliga övergripande ämnen för
projekten presenteras i början av kursen, men grupperna formulerar
själva sin detaljerade frågeställning.
Som avslutning på kursen genomförs seminarier där uppsatserna
presenteras och diskuteras via förberedd opposition.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg krävs godkänd tentamen samt godkänd skriftlig uppsats enligt givna kriterier; närvaro samt aktivt deltagande vid uppsatsseminarium samt godkänd skriftlig opposition. Tentamen och uppsats bedöms var för sig och i slutbetyget ges tentamen vikten 1/3 och uppsatsen 2/3.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen. 
Antal högskolepoäng: 1. Betygsskala: UG.  Prestationsbedömning: Skriftligt prov 
Kod: 0219. Benämning: Uppsats. 
Antal högskolepoäng: 2. Betygsskala: UG.  Prestationsbedömning: Uppsats i grupper 
Antagningsuppgifter
Förutsatta förkunskaper: Minst 90 hp inom programmet.
Begränsat antal platser: Nej
Kursen överlappar följande kurser: FMIF15, FMIF30
Kurslitteratur

Jonas Ammenberg & Olof Hjelm: Miljöteknik - för en hållbar utveckling,. Studentlitteratur, 2013, ISBN: 9789144092751. Eller senare upplaga.


Kontaktinfo och övrigt
Kursansvarig: Per Svenningsson, per.svenningsson@miljo.lth.se
Kursadministratör: Astrid Byrman, astrid.byrman@miljo.lth.se
Kursansvarig: Bengt Johansson, bengt.johansson@miljo.lth.se
Hemsida: http://www.miljo.lth.se



