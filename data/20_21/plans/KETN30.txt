
Kursplan 2020/21 KETN30





Kursplan för
Biokemisk reaktionsteknik
Biochemical Reaction Engineering
KETN30, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Bioteknik. 
Obligatorisk för: B4-pt
Alternativobligatorisk för: MBIO2
Valfri för: K4-p, W4-p
Undervisningsspråk: Kursen ges på engelska

Syfte
Utveckling av nya biotekniska processer kräver analys av
såväl cellmetabolismen som bioreaktorn. Syfte med denna kurs är
att ge de studerande förståelse och färdigheter så att de på
ett kvantitativt sätt kan göra denna analys av en bioteknisk
process. Detta utgör grunden för utformning och uppskalning av
biotekniska processer.

Mål
Kunskap och förståelse
För godkänd kurs skall studenten

kunna redogöra för principerna bakom global analys av
metabola nätverk och dess tillämpning vid utformning av genetiskt
modifierade produktionsorganismer
kunna redogöra för kopplingen mellan fysikaliska
transportfenomen i en bioreaktor och den mikrobiella
metabolismen
kunna identifiera kritiska faktorer vid uppskalning av
biotekniska processer och kvalitativt jämföra olika
processlösningar


Färdighet och förmåga
För godkänd kurs skall studenten

kvantitativt kunna analysera biotekniska försöksresultat på
makronivå, t.ex. genom att utföra kol- och
reduktionsgradsbalanser
kunna sätta upp modeller för stökiometrisk analys av
metabola nätverk.
kunna modellera kinetik i mikrobiella reaktionssystem
kunna utföra reaktionstekniska beräkningar för
dimensionering av bioreaktorer m.a.p. storlek, omrörareffekt,
massöverföringskapacitet, kylbehov
kunna göra en bedömning av val av reaktor, råvara, och
produktionsorganism för en bioteknisk process


Kursinnehåll
Kursen behandlar på ett kvantitativt sätt biotekniska
processer på såväl reaktor som cellnivå. Följande moment
ingår: Metabola reaktioner, stökiometri, C-mol konceptet,
reduktionsgrader, termodynamik i mikrobiella system, modellering av
metabola nätverk, reaktionskinetik, utformning av biotekniska
processer, massöverföring, uppskalning av bioreaktorer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Beräkningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Teori. 
Antal högskolepoäng: 7,5. Betygsskala: TH.  Prestationsbedömning: Skriftlig tentamen 
Kod: 0217. Benämning: Beräkningsuppgift. 
Antal högskolepoäng: 0. Betygsskala: UG.  Prestationsbedömning: Skriftlig rapport 
Antagningsuppgifter
Förutsatta förkunskaper: Grundläggande biokemi (t.ex. KBKA10/KBK011), Reaktionsteknik (t.ex. KETF25 eller KETF40/KTE170) och linjär algebra (t.ex. FMAA20)
Begränsat antal platser: Nej
Kursen överlappar följande kurser: KTE071
Kurslitteratur

John Villadsen, Jens Nielsen and Gunnar Lidén: Bioreaction Engineering Principles, 3rd ed. Springer, 2011, ISBN: 978-1-4419-9687-9.


Kontaktinfo och övrigt
Kursansvarig: Professor Gunnar Lidén, Gunnar.Liden@chemeng.lth.se
Hemsida: https://www.lth.se/chemeng/ketn30/



