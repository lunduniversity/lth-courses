
Kursplan 2020/21 MMTF20





Kursplan för
Tillverkningsmetoder
Production and Manufacturing Methods
MMTF20, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: M2, MD2
Undervisningsspråk: Kursen ges på svenska

Syfte
En stor del av en produkts kostnad och egenskaper bestäms vid
valet av tillverkningsmetod, samt av hur denna tillverkningsmetod
styrs och utformas. Syftet med kursen är att ge studenten en bred
kunskap om existerande tillverkningsprocesser, för att i olika
sammanhang kunna påverka en produkts kritiska attribut; kostnad,
funktion och egenskaper.

Mål
Kunskap och förståelse
För godkänd kurs skall studenten

kunna definiera och beskriva specifika begrepp inom
tillverkningstekniken.
individuellt och i skriftlig form, kunna värdera och jämföra
olika tillverkningsprocesser, avseende funktion, resultat och
effektivitet.
kunna utföra grundläggande beräkningar som ger
grundförutsättningar för dessa tillverkningsprocesser.
kunna integrera grundläggande kunskaper från materialteknik,
hållfasthetslära, fysik, mekanik.


Färdighet och förmåga
För godkänd kurs skall studenten

i grupp kunna tillämpa beräkningsmetodik på en verklig,
sammansatt produkt, för att i en skriftlig rapport kunna
specificera ramarna för tillverkning av denna, avseende material,
maskin, verktyg, process etc. Studenten skall även i detta
sammanhang kunna applicera enkla ekonomiska beräkningar.
utgående från en fysisk detalj, inom givna ramar, kunna
analysera vilken tillverkningsmetod som använts, integrera
kunskaper från materialtekniken, samt redovisa resultatet gruppvis
i en skriftlig rapport.
självständigt kunna söka upp och sammanställa information
kring en given tillverkningsprocess, samt muntligt presentera detta
inför en större grupp.


Kursinnehåll
Kursen omfattar industriellt använda grupper av
tillverkningsmetoder inklusive dess teoribas samt tillhörande
metoder för kvalitetssäkring av tillverkade diskreta mekaniska
komponenter. De väsentligaste metodgrupperna är plastisk
bearbetning, skärande bearbetning, slip- och polermetoder samt
klipp och skärmetoder. Ickemekaniska bearbetningsmetoder som
exempelvis gnistbearbetning och laserbaserade metoder, gjutning och
sammanfogningsmetoder som exempelvis svetsmetoder och adhesiva
förbandsprinciper, tillverkningsmetoder och formfyllnadsmetoder
för polymera material samt pulverbaserade metoder inklusive
additiv tillverkning. Kursen omfattar också utformning av
hållbara tillverkningssystem, kretsloppsteknik, internationell
produktionsutveckling samt trender och utveckling inom området
samt en introduktion till tillverkningsekonomi.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, skriftliga inlämningsuppgifter, obligatoriska laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMEA01/FMEA30 Mekanik, FHL013/FHLF15 Hållfasthetslära, allmän kurs/FHLA01 Hållfasthetslära, allmän kurs och FKM015/FKMA01 Konstruktionsmaterial, allmän kurs/FKMA01 Materialteknik.
Begränsat antal platser: Nej
Kursen överlappar följande kurser: MMTA05
Kurslitteratur

Ståhl, Jan-Eric: Industriella Tillverkningssystem del I, Material och tillverkningsmetoder. KFS i Lund AB, 2017.


Kontaktinfo och övrigt
Kursansvarig: Fredrik Schultheiss, fredrik.schultheiss@iprod.lth.se
Hemsida: http://www.iprod.lth.se



