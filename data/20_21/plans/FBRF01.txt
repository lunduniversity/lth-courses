
Kursplan 2020/21 FBRF01





Kursplan för
Grundläggande förbränning
Fundamental Combustion
FBRF01, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Alternativobligatorisk för: I3
Valfri för: F4, F4-es, K4, M4, W4
Undervisningsspråk: Kursen ges på engelska

Syfte
Kursen syftar till att ge studenten en grundläggande
förståelse för de fysikaliska processer som sker under
förbränningsprocesser. Viktiga områden är termodynamik, kemisk
kinetik, strålning, och transportprocesser. Utifrån denna
grundläggande förståelse kan grundläggande och praktiska
förbränningssystem analyseras såsom självantändning i gaser,
flamutbredning, flamutsläckning, och föroreningsbildning. En
ökad grundläggande kunskap om förbränningsprocesser är viktig
för att göra dem effektivare och med lägre koncentrationer av
föroreningar, vilket är viktigt med tanke på att
förbränningsprocesser står för ca 90% av världens
energiförsörjning.

Mål
Kunskap och förståelse
För godkänd kurs skall studenten

kunna förklara hur begreppen termodynamik, kemisk kinetik,
strålning, och transportprocesser leder till olika egenskaper för
förbränningsprocesser.
kunna beskriva de fysikaliska processer som sker i
grundläggande och praktiska förbränningssystem


Färdighet och förmåga
För godkänd kurs skall studenten

kunna analysera en förbränningsprocess och förutse
effektivitet och föroreningar från den.
kunna beräkna parametrar som t.ex. temperatur, och
ämneskoncentration utifrån termodynamiska data om ett
förbränningssystem.
kunna skriva laborationsrapporter med analys av mätdata och
diskussion av felkällor.
kunna skriftligt sammanfatta ett projekt inom
förbränningsområdet och dessutom presentera det muntligt.
kunna tillgodogöra sig den väsentliga informationen i en
avancerad engelsk lärobok.
kunna lösa uppgifter som kräver utnyttjande av information
från andra källor än kursmaterialet, t.ex. via söksystem på
Internet och annan tillgänglig omvärldsinformation.


Kursinnehåll
Introduktion, termokemi, kemisk jämvikt, adiabatisk
flamtemperatur, kemisk kinetik, antändningsprocesser och
självantändning, förbränningsfysik, förblandade och
diffusionsflammor, turbulent förbränning, emissionsbildning,
förbränningsdiagnostik och verkliga förbränningssystem.
Obligatoriska moment: Inlämningsuppgift, Laboration
i Förbränning, och Projekt. Projektet motsvarande 2 poäng ska
utföras i samråd med föreläsaren. Projektet ska presenteras
muntligt och skriftligt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För att bli godkänd på kursen måste godkänt resultat erhållits på skriftlig tentamen, laborationer, inlämningsuppgifter, och projekt. Betyget erhålls från tentamen, men väl genomförd inlämningsuppgift och projekt ger extra poäng på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kunskaper i termodynamik.
Begränsat antal platser: Nej
Kursen överlappar följande kurser: FBR012
Kurslitteratur

Eget material och kopior från några olika läroböcker.


Kontaktinfo och övrigt
Kursansvarig: Alexander Konnov, alexander.konnov@forbrf.lth.se
Hemsida: http://www.forbrf.lth.se



