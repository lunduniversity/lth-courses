
Kursplan 2020/21 EITA60





Kursplan för
Datorkommunikation
Computer Communication
EITA60, 6 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Obligatorisk för: IDA1, IEA1
Undervisningsspråk: Kursen ges på svenska

Syfte
Kursens syfte är att ge högskoleingenjören grundläggande
kunskaper i datorkommunikation. Kursen ger också ingående
förståelse för systemprinciper och implementering av
datakommunikation, datanät och distribuerade system.

Mål
Kunskap och förståelse
För godkänd kurs skall studenten

kunna förklara grundläggande begrepp såsom protokoll, lager,
paket och vägval
kunna redogöra för OSI- och TCP/IP-modellerna
kunna förklara och jämföra olika metoder för access,
flödeskontroll och feldetektering.


Färdighet och förmåga
För godkänd kurs skall studenten

kunna analysera routingtabeller för enkla nätverk
kunna använda protokollanalysatorprogram för analys och
diagnos av nätverkstrafik.


Värderingsförmåga och förhållningssätt
För godkänd kurs skall studenten

Visa prov på insikt om möjligheter och begränsningar inom
datorkommunikation
Visa prov på samarbetsförmåga i grupp


Kursinnehåll
Systemprinciper: Kretskopplade och paketförmedlande
nät, nättopologier, vägval, prestanda.
Olika typer av datanät, LAN, WAN. Accessmetoder för
trådbundna och trådlösa lokala nät.
Protokoll: OSI-modellen och TCP/IP-modellen för
protokoll, kommunikation mellan olika protokollnivåer,
adressering, synkronisering, flödeskontroll, felkontroll.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänd kurs krävs godkänd tentamen, godkända laborationer, godkänd presentationsuppgift samt deltagande i Ingenjörsdag.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 4. Betygsskala: UG.  Prestationsbedömning: Godkänd tentamen.  Delmomentet omfattar: Skriftlig tentamen 
Kod: 0218. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer. 
Kod: 0318. Benämning: Presentationsuppgift. 
Antal högskolepoäng: 0,5. Betygsskala: UG.  Prestationsbedömning: Godkänd presentation. 
Kod: 0418. Benämning: Seminarium. 
Antal högskolepoäng: 0. Betygsskala: UG.  Prestationsbedömning: Deltagande i Ingenjörsdag.  Delmomentet omfattar: Obligatoriskt deltagande i Ingenjörsdag. 
Antagningsuppgifter
Begränsat antal platser: Nej
Kursen överlappar följande kurser: ETS130, ETS302, EITF45
Kurslitteratur

Kurose, JF, Ross, KW: Computer Networking, A top-down approach. Pearson , 2016, ISBN: 9781292153599.


Kontaktinfo och övrigt
Kursansvarig: Christian Nyberg, Christian.Nyberg@eit.lth.se
Hemsida: http://www.eit.lth.se/kurs/eita60
Övrig information: En del av de obligatoriska momenten är delar av Ing-dagar.



