
Kursplan 2020/21 VTGN10





Kursplan för
Grundvattenteknik
Groundwater Engineering
VTGN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Vattenresurshantering. 
Obligatorisk för: MWLU1
Valfri för: V4-vr, V4-at, W4-vr
Undervisningsspråk: Kursen ges på engelska

Syfte
Kursen syftar till att lyfta fram och fördjupa kunskaper och
färdigheter inom det breda fältet hydrogeologi som stöd för att
hantera bygg- och anläggningstekniska frågor samt
vattenförsörjnings-, avfallshanterings- och andra
samhällsbyggnadsfrågor på ett sätt som beaktar människors
behov och övergripande mål för utveckling av ett hållbart
samhälle.

Mål
Kunskap och förståelse
För godkänd kurs skall studenten

ingående kunna definiera, beskriva och beräkna grundvattens
och markvattens uppträdande, förekomst, bildning och rörelse
samt kemiska och fysikaliska egenskaper.
kunna relatera förorening av mark och grundvatten till
olika föroreningskällor.
visa grundläggande kunskap om borrnings- och
brunnsbyggnadsteknik.


Färdighet och förmåga
För godkänd kurs skall studenten

kunna genomföra ingenjörsmässiga beräkningar och
utvärderingar kring frågeställningar omfattande hydrogeologi,
grundvattenhydraulik, grundvattenkemi och föroreningstransport i
grundvatten.


Värderingsförmåga och förhållningssätt
För godkänd kurs skall studenten

visa insikt i behovet av ett multidisciplinärt
förhållningssätt och samtidig värdering av geologiska,
hydrologiska, hydrauliska, kemiska, ekologiska, mänskliga och
andra förutsättningar vid bygg- och anläggningstekniska samt
vattenförsörjnings- och andra samhällsbyggnadsfrågor.


Kursinnehåll
Hydrogeologi. Grundvattnets uppträdande och rörelse i olika
akviferstyper. Markvatten och vattnets rörelse i den omättade
zonen. Geologins styrande inverkan på akvifersegenskaperna.
Fluktuationer i grundvattennivån i olika tidsperspektiv och
formationer. Flöden och flödesstyrande egenskaper. Grundvattnets
ålder och temperatur. Grundvattnets kvalitet. Kvalitetsparametrar.
Vattenanalyser. Kemisk sammansättning. Kemiska jämvikter i
grundvattnet. Förorening av grundvatten och föroreningstransport.
Kvalitetsproblemområden, grundvattenförsurning. Borrnings- och
brunnsbyggnadsteknik. Hydrauliska egenskaper hos akvifer och brunn.
Akvifersangreppssättet; magasinerings- och transportförmåga.
Grundvattenavsänkning. Provpumpningsteknik. Utvärdering av
provpumpningsdata - teoretiska samband samt analytiska och grafiska
lösningsmetoder. Hydrauliska gränser. Kapacitetsbestämning av
brunn.
Generella beskrivningar av hantering av olika typer av
föroreningskällor. Beskrivning och beräkning av utlakning av
föroreningar. En övning med datorberäkningar, fyra kartövningar
och en fältdemonstration av hydrauliska tester.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen fem timmar. Prestationerna på tentamen utgör grunden för slutbetyget. Obligatorisk fältdemonstration med tillhörande inlämningsuppgift i grupper om två-tre personer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VVRA05 Vatten ELLER VVRA01 Hydrologi och akvatisk ekologi + VVRF10 Strömningslära
VTGA01 Teknisk geologi eller VTGA05 Teknisk geologi


Förutsatta förkunskaper: FMIF50 Miljövetenskap med miljökemisk profil OCH FMAA05 Endimensionell analys.
Begränsat antal platser: Nej
Kursen överlappar följande kurser: VTG021
Kurslitteratur

Fetter, C W: Applied Hydrogeology, Fourth edition. Prentice Hall , 2001, ISBN: 0130882399 or 0131226878.
Svensson, C: Groundwater chemistry, Compendium. Teknisk geologi, LTH , 2016. Distributed by Teknisk Geology, LTH.
Övningsuppgifter.


Kontaktinfo och övrigt
Kursansvarig: Jan-Erik Rosberg, Jan-Erik.Rosberg@tg.lth.se
Kursansvarig: Gerhard Barmen, Gerhard.Barmen@tg.lth.se
Lärare: Joakim Robygd, joakim.robygd@tg.lth.se
Hemsida: http://www.tg.lth.se/grundutbildning/kurser/
Övrig information: Kursen ges på engelska.



