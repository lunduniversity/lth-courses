
Kursplan 2020/21 INTN01





Kursplan för
Innovationsteknik
Innovation Engineering
INTN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: I4-ai, MMSR2
Undervisningsspråk: Kursen ges på engelska

Syfte
Syftet med kursen är att ge kursdeltagarna en fördjupad
förståelse för hur innovationer av såväl teknisk som social
karaktär skapas. Kursen berör design och utveckling av både nya
produkter (varor och tjänster) och nya processer (teknologiska och
organisatoriska), med ett särskilt fokus på metoder, verktyg och
strategier för innovationsprocessens tidiga faser. Kursen baseras
på en generisk process för designtänkande och inkluderar
föreläsningar och övningar relaterat till teorier om
designprocesser och -metoder inom temat design och innovation.
Genom behovsmotiverade projekt, med stöd från coacher, kommer
kursdeltagarna att spendera större delen av kursen med att skapa
konceptuella lösningsförslag och utvärdera dessa med avseende
på tre överlappande kriterier; användarnytta, teknisk
genomförbarhet, samt kommersiell gångbarhet.

Mål
Kunskap och förståelse
För godkänd kurs skall studenten

Beskriva och diskutera nyckeldimensioner och -karakteristik
inom en generisk process för designtänkande.
Identifiera och diskutera lämpliga metoder och
tillvägagångssätt inom varje dimension av processen.
Rapportera och diskutera hur valda metoder och
tillvägagångssätt förhåller sig till industriell praxis och
akademisk forskningsfront.


Färdighet och förmåga
För godkänd kurs skall studenten

Planera och genomföra ett gruppbaserat projekt.
Utforska och analysera behov, trender och teknologier.
Skapa och utvärdera idéer för hur identifiera behov kan
mötas.
Demonstrera och utvärdera konceptuella lösningsförslag.


Värderingsförmåga och förhållningssätt
För godkänd kurs skall studenten

Utvärdera och bedöma projektets resultat med avseende på
framgångskriterierna (användarnytta, teknisk genomförbarhet,
kommersiell gångbarhet).
Utvärdera och bedöma projektets resultat med avseende på
hållbar utveckling (miljömässig, social, ekonomisk).
Diskutera och kritiskt bedöma sina egna – och andras –
tillvägagångssätt, insikter och slutsatser.
Bedöma och diskutera aspekter relaterade till
gruppdynamik.


Kursinnehåll
Större delen av kursen är vikt åt projektarbete, vilket ger
deltagarna möjlighet att arbeta i grupper och därigenom uppleva
en systematisk design- och innovationsprocess. Kurstillfällena
inkluderar en blandning av föreläsningar och praktiska övningar
relaterat till metoder, verktyg och strategier för design och
innovation. Gästföreläsare bidrar med insikter i verkliga
industrifall och grupperna får tillgång till coacher som är
aktiva forskare inom design- och innovationsmetodik. Tekniker för
kollegial utvärdering (peer review) och gruppcoachning
(feedforward) används genom kursen för att säkerställa kritisk
reflektion avseende såväl processer som resultat.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av två delar: 1) Projektarbete som genomförs i grupp om 3-4 studenter och rapporteras skriftligen och muntligen. 2) Individuell skriftlig rapport som diskuterar insikter och slutsatser från projekt och föreläsningar utifrån kurslitteraturen. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MIO012 Industriell ekonomi, allmän kurs eller MIO022 Företagsorganisation eller MIOA01 Industriell ekonomi, allmän kurs eller MIOA12 Industriell ekonomi, allmän kurs eller MIOA15 Industriell ekonomi, allmän kurs eller MIOF20 Företagsorganisation


Begränsat antal platser: Nej
Kurslitteratur

Brown, T., Katz, B.: Change by Design, How Design Thinking Transforms Organizations and Inspires Innovation. Harper Collins, 2009, ISBN: 0061766089. Köp av ovanstående bok är rekommenderat, men inte obligatoriskt. Kompletterande material lämnas ut under kursens gång.


Kontaktinfo och övrigt
Kursadministratör: Cilla Perlhagen, cilla.perlhagen@design.lth.se
Kursansvarig: Jessica Lagerstedt Wadin, jessica.wadin@design.lth.se
Hemsida: http://www.innovationengineering.lth.se/education/undergraduate-courses/



