
Kursplan 2020/21 EITG05





Kursplan för
Digital kommunikation
Digital Communications
EITG05, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Kommunikationssystem. 
Huvudområde: Teknik. 
Obligatorisk för: C3, MWIR1
Valfri för: BME4, D4-ssr, D4-ns, E4-ks, F4, F4-f, M4, MFOT1, Pi4, MMSR2
Undervisningsspråk: Kursen ges på engelska

Syfte
Kursens syfte är att ge grundläggande kunskaper om principer,
begrepp,
funktion, prestanda och begränsningar för digitala
kommunikationssystem.

Mål
Kunskap och förståelse
För godkänd kurs skall studenten

kunna identifiera och formulera problem inom området digital
kommunikation
kunna klassificera problemens svårighetsgrad i förhållande
till den egna kunskapsnivån
kunna modellera en kommunikationslänk av låg komplexitet med
hjälp av uppdelningen sändare - kommunikationskanal -
mottagare
kunna analysera och beskriva okodade digitala
kommunikationssystem av låg och medelhög komplexitet


Färdighet och förmåga
För godkänd kurs skall studenten

kunna ange förslag på tekniska lösningar för okodade
digitala kommunikationssystem av låg och medelhög
komplexitet
kunna visa prov på förmåga att hantera för studenten nya
begrepp, metoder och resultat


Värderingsförmåga och förhållningssätt
För godkänd kurs skall studenten

kunna visa prov på insikt om möjligheter och begränsningar
med digitala kommunikationsmetoder


Kursinnehåll
Inledning: En översikt ges av en generell
kommunikationslänk bestående av de tre delarna sändare -
kommunikationskanal - mottagare. Exempel på digitala
kommunikationsmetoder introduceras för realistiska bithastigheter
och brusnivåer.
Sändarsidan: Sändarens arbetssätt förklaras samt
dess principer, struktur och funktion. Grundläggande digitala
kommunikationsmetoder som använder två, eller flera,
signalalternativ presenteras, exempelvis: fasskiftsteknik (PSK),
QAM-teknik, frekvensskiftsteknik (FSK), multitonteknik (OFDM) samt
metoder som använder flera sändar- och/eller mottagarantenner
(MIMO system). Olika metoders effektivitet med avseende på
bithastighet, bandbredd och effekt undersöks.
Kommunikationskanalen: Kommunikationskanalens inverkan
på de sända informationsbärande signalerna studeras, speciellt
uppmärksammas flervägsutbredning samt dess konsekvenser på
bithastigheten. Störningar, brus, och andra oönskade signaler
beskrivs och modelleras (exempelvis som additivt vitt Gaussiskt
brus (AWGN)). Olika multiplextekniker berörs i samband med
fleranvändarkommunikation. Inverkan av olika överföringsmedia
såsom luft, metalliska ledare, och optisk fiber diskuteras.
Mottagarsidan: Mottagarens arbetssätt förklaras (ML
och MAP) samt dess principer, struktur och funktion.
Synkroniseringsproblematiken beskrivs. Mottagarens
bitfelsannolikhet beräknas. Sambandet mellan bithastighet, sänd
effekt, störnivå, bandbredd och felsannolikhet konkretiseras.
Diversitetsbegreppet diskuteras och illustreras. Utmaningar vid
snabb dataöverföring, såsom uppkomsten av
intersymbolinterferens, förklaras.
Tillämpningsexempel: Några av följande
tillämpningsexempel berörs i kursen: Mobil digital telefoni (3G,
EDGE, GSM), WLAN, modem, ADSL, digital TV, Bluetooth, navigering
(GPS), system för övervakning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen (5 tim) är skriftlig och omfattar normalt fem uppgifter av problemtyp. Godkänd laboration är ett krav för att få tentera.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6,5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursen. 
Kod: 0217. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Godkänd laboration.  Delmomentet omfattar: Kursen har en obligatorisk laboration. 
Antagningsuppgifter
Förutsatta förkunskaper: FMAA01 Endimensionell analys eller motsvarande, samt studievana motsvarande 2 års studier vid teknisk högskola.
Begränsat antal platser: Nej
Kursen överlappar följande kurser: ETT051
Kurslitteratur

Lindell, G: Introduction to Digital Communications. 2006. Kompendium.


Kontaktinfo och övrigt
Kursansvarig: Michael Lentmaier, michael.lentmaier@eit.lth.se
Hemsida: http://www.eit.lth.se/kurs/eitg05



