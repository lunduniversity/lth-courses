
Kursplan 2020/21 ETTN01





Kursplan för
Digital kommunikation, fortsättningskurs
Digital Communications, Advanced Course
ETTN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Kommunikationssystem. 
Obligatorisk för: MWIR1
Valfri för: C4-ks, D4-ssr, D4-ns, E4-ks, MFOT1
Undervisningsspråk: Kursen ges på engelska

Syfte
Kursens syfte är att ge mycket goda kunskaper i avancerade
metoder för digital kommunikation. Kursen ger en bredd och ett
djup som gör att många av de idag förekommande metoderna samt en
stor del av morgondagens kan förstås.

Mål
Kunskap och förståelse
För godkänd kurs skall studenten

visa en väsentligt breddad och fördjupad kunskap inom
området digital kommunikation
kritiskt kunna analysera och beskriva avancerade digitala
kommunikationssystem ur ett helhetsperspektiv


Färdighet och förmåga
För godkänd kurs skall studenten

kunna identifiera, formulera och hantera komplexa
frågeställningar inom området digital kommunikation
kunna ange förslag på tekniska lösningar för digitala
kommunikationssystem som uppfyller givna prestandakrav
visa förmåga att självständigt och kreativt arbeta
med kvalificerade projekt, samt muntligt och skriftligt klart
redogöra, motivera och diskutera sina slutsatser


Värderingsförmåga och förhållningssätt
För godkänd kurs skall studenten

visa förmåga att göra bedömningar med hänsyn till
relevanta vetenskapliga, samhälleliga och etiska aspekter


Kursinnehåll
Inledning: Exempel på avancerade adaptiva digitala
kommunikationsmetoder introduceras för några realistiska
kommunikationslänkar.
Signalrumsbeskrivning: En geometrisk beskrivning av en
kommunikationslänk presenteras. Praktiska MAP (och ML) mottagare
förklaras i detalj, samt simuleringsmodeller för en komplett
kommunikationslänk presenteras. Symbolfelsannolikheten för
ML-mottagaren beräknas exakt för ett flertal
signalkonstellationer såsom, exempelvis, PAM och QAM. Olika
diversitetsmetoder förklaras och MIMO-tekniken introduceras.
Sambandet mellan flervägsutbredning och en så kallad
RAKE-struktur i mottagaren förklaras. Alternativa kanalmodeller
och mottagarstrukturer berörs.
Kombinerad kodning och modulation: En
tillståndsbaserad beskrivning av kodning och modulation
introduceras. Principerna för OFDM beskrivs i detalj samt hur
modulator och demodulator implementeras effektivt. Fördelar och
nackdelar med kodad OFDM förklaras. Shannon's kapacitetsresultat.
Principerna för moderna kommunikationssystem studeras där
sändaren adapteras (bithastighet, kodning, och modulation)
beroende på kommunikationslänkens kvalitet. Konsekvenser av olika
överföringsmedia såsom luft, metalliska ledare, och optisk fiber
diskuteras och jämföres.
Fädande kanaler: Mobil kommunikation. Konsekvenser av
en flervägsutbredande tidsvariabel kommunikationslänk
beträffande bithastighet, bitfelsannolikhet samt
kommunikationsräckvidd studeras. Kommunikationstekniska lösningar
illustreras som bygger på diversitetskonceptets centrala
betydelse. Tekniken med interleaving förklaras. Ett flertal
vanliga fädningsrelaterade begrepp möter vi här
såsom: dopplerskift, koherenstid, koherensbandbredd, multipath
spread, frekvensselektivitet och Rayleighfädning.
Tillämpningsexempel: Några av följande
tillämpningsexempel berörs i kursen: Mobil digital telefoni (4G,
3G, EDGE, GSM), WLAN, modem, ADSL, Bluetooth, digital TV, radar,
navigering (GPS), system för övervakning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen (5 tim) är skriftlig och omfattar normalt fem uppgifter av problemtyp. Godkänt projektarbete och godkänd laboration är ett krav för att få tentera.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursen. 
Kod: 0210. Benämning: Projekt. 
Antal högskolepoäng: 2. Betygsskala: UG.  Prestationsbedömning: Godkänt projektarbete.  Delmomentet omfattar: Skriftlig rapport, muntlig presentation, samt opponering på annan grupps rapport och presentation. 
Kod: 0310. Benämning: Laboration. 
Antal högskolepoäng: 0,5. Betygsskala: UG.  Prestationsbedömning: Godkänd laboration.  Delmomentet omfattar: Kursen har en obligatorisk laboration. 
Antagningsuppgifter
Förutsatta förkunskaper: ETT051/EITG05 Digital kommunikation.
Begränsat antal platser: Nej
Kursen överlappar följande kurser: ETT055
Kurslitteratur

Lindell, G: Introduction to Digital Communications. 2006. Kompendium.
Lindell, G: Lecture notes on OFDM. 2015.


Kontaktinfo och övrigt
Kursansvarig: Fredrik Rusek, fredrik.rusek@eit.lth.se
Hemsida: http://www.eit.lth.se/kurs/ettn01



