
Kursplan 2020/21 FAFA05





Kursplan för
Fysik - Våglära, termodynamik och atomfysik
Physics - Waves, Thermodynamics and Atomic Physics
FAFA05, 12 högskolepoäng, G1 (Grundnivå)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: N1
Undervisningsspråk: Kursen ges på svenska

Syfte
Syftet med kursen är att studenten ska tillägna sig
grundläggande kunskaper i vågrörelselära, optik, termodynamik
och atomfysik med inriktning mot tillämpningar. Förståelse inom
dessa områden är central för begreppsbildningen inom starkt
expanderande teknikområden såsom t.ex. nanoteknologin.
Färdigheterna och förståelsen som studenten tillägnar sig ska
också underlätta kunskapsinhämtningen i kommande kurser i
angränsande ämnesområden.
Kursen ska ge träning i problemlösning, modelltänkande,
experimentellt arbete samt skriftlig kommunikation. Kursen avser
även att stimulera studenten till reflektion över hur
kursinnehållet relaterar till fysikaliska vardagsfenomen.

Mål
Kunskap och förståelse
För godkänd kurs skall studenten

kunna analysera problemställningar samt utföra och tolka
beräkningar inom ämnesområdet.
förstå hur ett abstrakt modelltänkande i form av matematiska
modeller, analogier och bilder växelverkar med experiment och den
fysikaliska verkligheten.
kunna förklara vardagliga fysikaliska fenomen med hjälp av
korrekta fysikaliska begrepp inom ämnesområdet.


Färdighet och förmåga
För godkänd kurs skall studenten

förmå utnyttja och tolka fysikaliska modeller.
kunna använda inhämtad kunskap till att konkretisera den
forskning som presenteras i parallella kurser.
kunna tillämpa och värdera de experimentella metoder som
används i kursen.
kunna utvärdera utfall av olika experimentella metoder.
förmå skriva en strukturerad laborations- eller
projektrapport i vilken t.ex. experimentella data presenteras och
analyseras.
muntligen presentera och diskutera en laboration eller ett
mindre projekt.
ha funnit och utvecklat sin studiestrategi


Värderingsförmåga och förhållningssätt
För godkänd kurs skall studenten

kunna tillämpa och värdera de experimentella metoder som
används i kursen.
förmå utvärdera utfall av olika experimentella metoder.
på egen hand, t.ex. på internet, kunna söka och använda
relevant information inom kunskapsområdet.


Kursinnehåll
Stor vikt läggs vid begreppsförståelse samt vid hur kursens
olika delar relaterar till varandra och till forskning inom
nanoteknologins olika delar. Kursens laborativa del används för
att visualisera viktiga fysikaliska begrepp.
Kursens inledande del behandlar följande områden: Temperatur
och värme. Fasövergångar. Tillståndsekvationer för ideala och
reala gaser. Friktion och viskositet. Tillståndsändringar och
kretsprocesser. Entropi. Termodynamikens huvudsatser. Mekaniska
svängningar, vågutbredning, interferens och dopplereffekt.
Ljudtryck, ljudintensitet. Akustisk impedans, reflektion av
ljudvågor. Elektromagnetiska vågor och Huygens princip.
Avbildning med linser, optiska instrument. Interferens, böjning
och upplösning. Spektrometrar.
Kursens senare del behandlar följande områden: Relativistisk
mekanik. Elektronens laddning och vågegenskap. Atomernas storlek
och massa. Temperaturstrålare och fotoelektrisk effekt. Modeller
av atomen. Kvantmekanisk introduktion: materievågor. Uppbyggnaden
av det periodiska systemet. Stimulerad emission och laserverkan.
Generering och absorption av röntgenstrålning.
Radioaktivitet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska kontroll/inlämningsuppgifter, skriftligt prov och godkänd laborationskurs. Det skriftliga provet avgör det graderade slutbetyget på kursen.
Närvaro vid första föreläsningen är obligatoriskt för att få tillträde till kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Fysik - Våglära, optik och atomfysik. 
Antal högskolepoäng: 6,5. Betygsskala: TH.  Prestationsbedömning: Skriftligt prov som avgör det graderade slutbetyget på kursen.  Delmomentet omfattar: Mekaniska svängningar, vågutbredning, interferens och dopplereffekt. Ljudtryck, ljudintensitet. Akustisk impedans, reflektion av ljudvågor. Elektromagnetiska vågor och Huygens princip. Avbildning med linser, optiska instrument. Interferens, böjning och upplösning. Spektrometrar. Relativistisk mekanik. Elektronens laddning och vågegenskap. Atomernas storlek och massa. Temperaturstrålare och fotoelektrisk effekt. Modeller av atomen. Kvantmekanisk introduktion: materievågor. Uppbyggnaden av det periodiska systemet. Stimulerad emission och laserverkan. Generering och absorption av röntgenstrålning. Radioaktivitet. 
Kod: 0215. Benämning: Laborationer och rapporter. 
Antal högskolepoäng: 3. Betygsskala: UG.  Prestationsbedömning: Aktivt deltagande vid laborationer, godkända laborationsrapporter.  Delmomentet omfattar: Laborationer: Experimentell metodik. Kretsprocesser. Ljusets böjning och interferens. Geometrisk optik. Fotoelektrisk effekt. Joniserande strålning.  
Kod: 0315. Benämning: Termodynamik - inlämningsuppgifter. 
Antal högskolepoäng: 2,5. Betygsskala: UG.  Prestationsbedömning: Godkända kontroll- och inämningsuppgifter i termodynamik.  Delmomentet omfattar: Obligatoriska kontroll- och inlämningsuppgifter i termodynamik. 
Antagningsuppgifter
Begränsat antal platser: Nej
Kursen överlappar följande kurser: FAFA50, FAFA60, FAFA70, FAFA75, FAFF40, FAFA65, FAFF36, FAF220, FAF260, FAFA01, FAFA15, FAFA20, FAFA30, FAFA35, FAFA55, FAFF25, FAFF30, FAFF35, FAFA45
Kurslitteratur

Jönsson, G: Våglära och optik. Teach Support 2015. ISBN: 9789163781445.
Jönsson, G: Tillämpad atomfysik, Teach Support 2014. ISBN: 9789163389580.
Jönsson, G: Fysik i vätskor och gaser, Teach Support 2014. ISBN: 978917249997.
Laborationshandledning för Nano.


Kontaktinfo och övrigt
Kursansvarig: Magnus Borgström, magnus.borgstrom@ftf.lth.se
Hemsida: http://www.ftf.lth.se/index.php?id=59533
Övrig information: Närvaro vid första föreläsningen är obligatoriskt för att få tillträde till kursen.



