
Kursplan 2020/21 MMVN05





Kursplan för
Numerisk strömningsmekanik och värmeöverföring
Numerical Fluid Dynamics and Heat Transfer
MMVN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: F4, F4-bem, M4-bem, Pi4-bem
Undervisningsspråk: Kursen ges på begäran på engelska

Syfte
Kursen syftar till att ge grundläggande kunskap om moderna
numeriska beräkningsmetoder som används rutinmässigt för analys
av strömning och värmeöverföring det som med ett samlingsnamn
brukar kallas CFD. Tonvikten läggs på inkompressibel strömning
och konvektiv värmeöverföring Dessutom diskuteras de vanligaste
turbulensmodellerna och hur dessa påverkar lösningen. Kursen
avser att ge färdigheter i att genomföra denna typ av
simuleringar i någon kommersiell programvara. Vidare avser kursen
ge färdigheter i att analysera och bedöma resultat från dylika
numeriska simuleringar. Dessa kunskaper skall vara tillräckliga
för att för en given ingenjörsmässig problemställning kunna
välja lämplig lösningsstrategi och kunna bedöma noggrannheten i
resultatet.

Mål
Kunskap och förståelse
För godkänd kurs skall studenten
 

kunna redogöra för potentialer och begränsningarna i de
metoder som behandlas i kursen
kunna redogöra för de vanligaste RANS-baserade
turbulensmodellernas uppbyggnad och hur dessa kan påverka den
numeriska lösningen av strömningar
kunna redogöra för processen från matematisk beskrivning
till numerisk lösning av ett strömnings- och
värmeöverföringsproblem, samt vilka krav som ställs för att
systemet skall vara lösbart
kunna beskriva de olika felkällor som finns i processen från
matematisk beskrivning till numerisk lösning av strömnings- och
värmeöverföringsproblem och hur dessa påverkar resultatet
kunna redogöra för olika metoder att behandla s k
konvektions-diffusionstermer, och algoritmer för
tryck-hastighetskopplingen (t ex SIMPLE, SIMPLEC, SIMPLEX, PISO
etc)
kunna förklara några för ämnet viktiga och grundläggande
begrepp

 

Färdighet och förmåga
För godkänd kurs skall studenten
 

kunna genomföra simuleringar i någon kommersiell
CFD-programvara
kunna analysera ett strömnings- eller värmeöverföringsfall
och föreslå en strategi för lösning av detsamma med avseende
på ingående ekvationer, möjliga förenklingar, val av lämplig
numerisk metod och turbulensmodell samt jämföra med en
alternativa metoder och modeller
kunna kritiskt granska och utifrån givna kriterier bedöma
noggrannhet och rimlighet hos resultat från simulering av
strömningar

 

Värderingsförmåga och förhållningssätt
För godkänd kurs skall studenten
 

kunna aktivt deltaga i diskussioner kring inom ämnet relevanta
problem
kunna i tal och skrift presentera i en teknisk rapport
innehållande analyser och val av numerisk lösningsmetod och
turbulensmodell

 

Kursinnehåll
Kursen behandlar metoder för att numeriskt lösa
ingenjörsmässiga strömnings- och värmeöverföringsproblem.
Hanteringen av s k konvektions-diffusionstermer behandlas.
Begreppet numerisk diffusion införs. Algoritmer för
tryck-hastighetskopplingen presenteras (t ex SIMPLE, SIMPLEC,
SIMPLEX, PISO etc). I kursen behandlas diskretisering med finita
volymmetoder, samt hur dessa påverkar noggrannhet och stabilitet
hos lösningen. Olika typer av beräkningsnät, hur de genereras
och hur de påverkar felet i lösningen ingår. Dessutom diskuteras
de vanligast förekommande turbulensmodellerna baserade på
Reynolds medelvärderade Navier-Stokes ekvationer (RANS) och hur
dessa kan påverka lösningen. Datorlaborationer och projektarbete
kommer att utföras i kommersiell CFD programvara.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och baserat på arbete i grupp. De obligatoriska inlämningsuppgifterna och datorlaborationerna redovisas skriftligt enskilt.  Närvaro vid är obligatorisk datorlaborationerna. Projektuppgift redovisas i grupp både skriftligt i form av en rapport och muntligt vid ett seminarium, där alla gruppmedlemmar skall deltaga aktivt. Examinationen innefattar även ett skriftligt teoriprov. För att få godkänt på denna kurs måste alla obligatoriska moment dvs. inlämningsuppgifter, laobrationsrapporter, projektuppgift samt den skriftliga teoriprovet vara godkända. Betyg sätts baserat projektuppgift och teoriprov.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMA430 Flerdimensionell analys eller FMA435 Flerdimensionell analys med vektoranalys eller FMAB30 Flerdimensionell analys eller FMAB35 Flerdimensionell analys med vektoranalys
FMA420 Linjär algebra eller FMAB20 Linjär algebra
KETF01 Transportprocesser eller MMVF01 Termodynamik och strömningslära eller MMVF10 Strömningslära eller MMVF15 Strömningslära


Förutsatta förkunskaper: MMVF05 Värmeöverföring
Begränsat antal platser: Nej
Kursen överlappar följande kurser: MVKN45, MMV042
Kurslitteratur

H K Versteeg & M W Malalasekera: An Introduction to Computational Fluid Dynamics-The Finite Volume Method 2nd ed. Pearson Education Limited, 2007.


Kontaktinfo och övrigt
Kursansvarig: Hesameddin Fatehi, hesameddin.fatehi@energy.lth.se
Examinator: Hesameddin Fatehi, hesameddin.fatehi@energy.lth.se
Kursansvarig: Christer Fureby, christer.fureby@energy.lth.se
Hemsida: http://www.fm.energy.lth.se/english/education/courses/numerical-fluid-dynamics-and-heat-transfer-mmvn05/



