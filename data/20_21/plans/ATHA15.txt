
Kursplan 2020/21 ATHA15





Kursplan för
Arkitekturens teori och historia III
The Theory and History of Architecture III
ATHA15, 7 högskolepoäng, G1 (Grundnivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur. 
Obligatorisk för: A2
Undervisningsspråk: Kursen ges på svenska

Syfte
Kursens syfte är att ge en översikt över de monumentala
(kanoniska) arkitekturverkens och teoriernas historia från antiken
till nutiden med tyngdpunkt i den svenska och västerländska
arkitekturhistorien, samt inslag från resten av världen. Fokus
ligger på sambandet mellan form, teknik, användning och
kulturella föreställningar.
Syftet är att ge studenterna en historisk medvetenhet och en
referensram inom arkitekturhistorien, användbar såväl vid deras
gestaltande verksamhet som vid restaurering, transformering och
förädling och i diskussioner och kulturella kontakter med
omvärlden. Kursen ska fördjupa studenternas förmåga till
kritisk reflexion om arkitekturfrågor.

Mål
Kunskap och förståelse
För godkänd kurs skall studenten

utförligt kunna redogöra för huvuddragen i arkitektur- och
stadsbyggnadshistorien.


kunna redogöra för tillämpningen av olika arkitektoniska
grundprinciper och byggteknikhistorisk utveckling i den historiska
arkitekturen.


kunna visa sin kännedom om centrala arkitekturteoretiker och
deras texter.


kunna visa kännedom om de arkitektoniska monumenten som
byggnadsarv.


Färdighet och förmåga
För godkänd kurs skall studenten

kunna förklara, diskutera och reflektera över hur olika
arkitektoniska grundprinciper har använts i den historiska
arkitekturen.


utifrån en given fråga kunna arkitekturhistoriskt och
-teoretiskt placera och kontextualisera ett arkitekturverk.


Värderingsförmåga och förhållningssätt
För godkänd kurs skall studenten

visa en förståelse för en historisk-teoretisk
kontextualisering av arkitektur och texter om arkitektur.


Kursinnehåll
Kursen presenterar den traditionella arkitekturhistoriens objekt
sedda i förhållande till samhälleliga, teknologiska och
kulturella förutsättningar. Dessutom presenteras en rad centrala
arkitekturteorier ur den västerländska arkitekturhistorien. I
kursen ingår föreläsningar, seminarier, praktiska övningar och
skrivuppgifter.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänt krävs godkänd hemtentamen, som skrivs i tre omgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
ATHA01 Arkitekturens teori och historia I


Begränsat antal platser: Nej
Kurslitteratur

Caldenby, Claes och Nygaard, Erik (red): Arkitekturteoriernas historia. Forskningsrådet Formas, 2011, ISBN: 9789154060412. Tillhandahålls som PDF av institutionen.
Ahlstrand, Jan Torsten: Arkitekturtermer. Studentlitteratur, 1993, ISBN: 9789144028521. Referenslitteratur.
Fazio, M, Moffett, M & Wodehouse, L: A World History of Architecture. Laurence King, 2013, ISBN: 9781780671116.


Kontaktinfo och övrigt
Kursansvarig: Mats Hultman, mats.hultman@arkitektur.lth.se



