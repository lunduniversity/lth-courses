
Kursplan 2020/21 FRTF25





Kursplan för
Introduktion till maskininlärning, system och reglering
Introduction to Machine Learning, Systems and Control
FRTF25, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Maskininlärning, system och reglerteknik. 
Obligatorisk för: MMSR1
Undervisningsspråk: Kursen ges på engelska

Syfte
Kursen tillhandahåller en repetition av koncept och metoder som
behövs för masterprogrammet i Maskininlärning, system och
reglering. Fokus ligger på grundläggande reglerteknik, statistik
och teori för linjära system. Målet är att studenterna ska
lämna kursen med tillräckliga kunskaper för efterföljande
kurser i programmet. Kursen syftar också till att ge studenterna
en generell introduktion till studier i Lund, grupparbete och att
presentera resultat muntligt och skriftligt. Studenterna ges också
en introduktion till etiska aspekter av AI och
maskininlärning.

Mål
Kunskap och förståelse
För godkänd kurs skall studenten

förstå att hens professionella arbete har etiska och
samhälleliga konsekvenser.
behärska grunderna inom reglertekniken, med fokus på
sammankoppling och analys av linjära system.
kunna beskriva och använda koncepten linjäritet, tids- och
rumsinvarians, stabilitet, kausalitet, impulssvar och
överföringsfunktion, i kontinuerlig tid.
kunna beräkna förhållandet mellan kovariansegenskaper i
tidsdomänen och spektralegenskaper i frekvensdomänen för
processer.
förstå hur man kan formulera linjära filter genom kovarians-
och spektralegenskaper.

 

Färdighet och förmåga
För godkänd kurs skall studenten

kunna problematisera kring ett etiskt scenario som uppkommer
från en tekniktillämpning.
kunna syntetisera och utvärdera ett reglersystem både i
simulering och på ett cyberfysiskt system.
kunna identifiera naturliga fenomen som kan modelleras med
deterministiska och stokastiska matematiska modeller.
kunna kommunicera resultat och diskutera dem skriftligt.

 

Värderingsförmåga och förhållningssätt
För godkänd kurs skall studenten

uppvisa förmåga att fomulera dynamiska och statistiska
modeller och använda dessa modeller både för analys och
syntes.
lösa matematiska och reglerrelaterade problem med hjälp av
programmering.
visa förmåga för grupparbete och samarbete vid
laborationer.
uppvisa förmåga att reflektera kring etiken hos en
tekniktillämpning.
i samband med problemlösning, kunna uppvisa förmåga att
integrera kunskap från olika delar av kursen.

 

Kursinnehåll
Kursen startar med en generell och praktisk introduktion till
studiemiljön vid LTH och till grupparbete med andra studenter.
En stor del av kursen kretsar kring en cyberfysisk
laborationsprocess. Studenterna arbetar i små grupper för att
genomföra laborationer som syftar till att demonstrera länken
mellan teori och praktik, vilket ger en möjlighet att få kunskap
genom praktisk erfarenhet.
Det tekniska innehållet i kursen som täcks av övningar och
laborationer repeterar koncept och ämnen som studenterna
förväntas ha viss bekantskap med från tidigare studier. Dessa
omfattar: modeller för stokastiskt beroende; koncept och modeller
för att beskriva, karaktärisera och hantera stationära
stokastiska processer; tid- och frekvensdomänsbeskrivningar av
stationära stokastiska processer; stokastiska processer i linjära
filter; att beskriva dynamiska system med hjälp av tidsinvarianta
ordinära differentialekvationer; överföringsfunktioner;
frekvenssvar; Bode- och Nyquistdiagram; utvärdering av stabilitet
med hjälp av poler och Nyquistkriteriet; robusthetsmarginaler;
syntes och implementering av regulatorer.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig och kamratgranskad rapport; två block med laborationer genomförda i grupper om ca 4 studenter; individuellt genomförda förberedelseuppgifter (matematik och programmering) för varje laborationsblock.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Grupparbete. 
Antal högskolepoäng: 1,5. Betygsskala: UG.  Prestationsbedömning: Submission, peer-review and revision of report. 
Kod: 0220. Benämning: Laborationer. 
Antal högskolepoäng: 3. Betygsskala: UG.  Prestationsbedömning: Genomförda förberedelser och laborationer. 
Kod: 0320. Benämning: Färdighetstest 1. 
Antal högskolepoäng: 1,5. Betygsskala: UG.  Prestationsbedömning: Datorbaserat prov och datorövning. 
Kod: 0420. Benämning: Färdighetsprov 2. 
Antal högskolepoäng: 1,5. Betygsskala: UG.  Prestationsbedömning: Datorbaserat prov och datorövning. 
Antagningsuppgifter
Förutsatta förkunskaper: Kurser jämbördiga med förkunskapskraven för masterprogrammet i Maskininlärning, system, och reglering. 
Begränsat antal platser: Nej
Kursen överlappar följande kurser: FRTF05, FRTN25, FRTF10
Kurslitteratur

Åström KJ, Murray RM: Feedback systems, Princeton 2008. Fritt tillgänglig: http://www.cds.caltech.edu/~murray/amwiki.
Onlineresurser som tillhandahålls genom kurshemsidan (Canvas).


Kontaktinfo och övrigt
Kursansvarig: Kristian Soltesz, kristian.soltesz@control.lth.se
Kursansvarig: Tore Hägglund, tore.hagglund@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTF25
Övrig information: Kursen är öppen endast för studenter antagna till masterprogrammet i maskininlärning, system och reglerteknik.



