
Kursplan 2020/21 ASEN10





Kursplan för
Spatiala experiment I, teori
Spatial Experiments I, Theory
ASEN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom spatiala experiment. 
Obligatorisk för: MARK1-spe
Alternativobligatorisk för: MARK2-aad
Valfri för: A4
Undervisningsspråk: Kursen ges på engelska

Syfte
Kursen skall stimulera studentens förmåga att utnyttja
interdisciplinär kunskap, erfarenhet och expertis, framför allt
inom naturvetenskap och teknik, och hur detta kan tillämpas inom
arkitektur. Kursen skall stödja studentens förmåga att samarbeta
tvärvetenskapligt och att identifiera möjligheter att
experimentera i gränslandet mellan form och funktion, som ett
stöd till kursen “Spatiala experiment II”. Kursen syftar till
att utveckla studentens förmåga att kommunicera och diskutera
teoretiska koncept, både muntligt och skriftligt.

Mål
Kunskap och förståelse
För godkänd kurs skall studenten

visa kännedom om och förståelse för specifik vetenskaplig
kunskap, erfarenhet eller expertis inom ett valt område,
visa kunskap och insikt kring teori och metod för
tillämpning, inom arkitekturfältet, av fakta och erfarenheter
från andra vetenskapliga områden.


Färdighet och förmåga
För godkänd kurs skall studenten

visa förmåga att beskriva, tolka och diskutera teoretiska
utgångspunkter, mål, medel och begrepp inom området
experimentell arkitektonisk gestaltning,
visa förmåga att genomföra fördjupade analyser av byggda
strukturer med avseende på deras funktionella och
gestaltningsrelaterade egenskaper,
visa förmåga att i ord och bild kunna kommunicera ett
teoretiskt innehåll på ett professionellt sätt, med den
tydlighet som krävs för ett tvärvetenskapligt sammanhang.


Värderingsförmåga och förhållningssätt
För godkänd kurs skall studenten

visa analytisk förmåga att kritiskt granska vetenskaplig
kunskap och teori med anknytning till framtidsinriktade aspekter
rörande samhälle och byggande,
visa förmåga att bedöma värdet av koncept och resultat i
arkitektonisk tillämpning,
visa förmåga att kritiskt värdera det egna arbetsresultatet
vilket bedrivits i en parallell designprocess.

 

Kursinnehåll
Kursen presenterar teoretiska verktyg för att använda kunskap
och erfarenhet från andra vetenskapliga områden för att
förbättra byggnadens prestanda, och för att främja
tillämpningen av avancerad vetenskap inom arkitektur. Lärande
sker genom studier av principer och exempel, vilka tillämpas i
studentens designprocess, både för att testa koncept och för att
utveckla arkitekturen konceptuellt och funktionellt. Undervisningen
bedrivs som föreläsningar, seminarier, skrivuppgifter, workshops,
studieresor och litteraturstudier. Undervisningen sker både i
grupp och som enskilda övningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningsuppgifter och skriftlig inlämning samt 80% aktiv närvaro vid seminarier, studiebesök och föreläsningar. Det teoretiska arbetets kvaliteter och integration i designprojektet (i den associerade kopplade kursen ”Spatiala experiment I”) värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Urvalskriterier: Intervju och bedömning av portfölj för dem som läser kursen som valfri.
Kursen kan ställas in: Om färre än 12 anmälda.
Kurslitteratur

Kurslitteratur tillhandahålls i form av ett digitalt kursbibliotek vars innehåll förändras från år till år.


Kontaktinfo och övrigt
Kursansvarig: David Andréen, david.andreen@arkitektur.lth.se
Övrig information: Till kursen kopplas obligatoriskt ”Spatiala experiment I”.



