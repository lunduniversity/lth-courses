
Kursplan 2020/21 AAHN10





Kursplan för
Integrerad design: Arkitektur - konstruktion
Integrated Design: Architectural Design - Structural Design
AAHN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Obligatorisk för: MARK1-aad
Valfri för: A4
Undervisningsspråk: Kursen ges på begäran på engelska

Syfte
Kursen syftar till att etablera en gemensam begreppsapparat
avseende konstruktioner; optimering och arkitektoniskt uttryck, i
samspelet mellan ingenjörer och arkitekter under den sista delen
av utbildningen.
Vidare syftar kursen till att visa att de strukturmekaniska
begreppen och det arkitektoniska uttrycket har samband genom vårt
sätt att förstå, det ena genom en naturvetenskaplig
organisation, det andra genom intuitiv förståelse.

Mål
Kunskap och förståelse
För godkänd kurs skall studenten

Förklara det generella beteendet i konstruktioner av olika
typer.
Kunna utveckla sambandet mellan konstruktion och
arkitektur.
Kunna delta aktivt i en diskussion mellan arkitekt och
konstruktör om uttryck och funktion i ett byggnadsverk.


Färdighet och förmåga
För godkänd kurs skall studenten
För arkitekterna

Kunna omsätta ideér om form till konstruktioner i dialog
mellan arkitekt och konstruktör.

För ingenjörerna

Formulera och analysera konstruktioner, från konceptuella
skisser till färdiga projekt.
Kunna utveckla strukturmekaniska principer i
gestaltningsfrågor.
Kunna använda avancerade beräkningsprogram i konceptuella
projekt.


Värderingsförmåga och förhållningssätt
För godkänd kurs skall studenten

Ha insikt om att ett fruktbart samarbete mellan arkitekt och
ingenjör sker i dialog och inte sekventiellt.
Aktivt kunna delta i ett samarbete mellan arkitekt och
ingenjör.
Redovisa förslag avseende konstruktion och beskriva hur detta
är en konsekvens av ett gemensamt arbete.


Kursinnehåll
Kursen inleds med en serie föreläsningar och diskussioner
kring strukturmekanikens begrepp och beteckningar och en allmän
beskrivning av sambandet mellan strukturmekanik/konstruktion och
arkitektur. Vidare diskuteras konstruktionselement och hur dessa
bidrar till att ge olika uttryck och hur strukturmekanikens begrepp
varierar med uttrycket.
Under senare delen bedrivs kursen som ett projektarbete där
både civilingenjörs- och arkitektstudenter bidrar till utformning
av ett byggandsverk utifrån sin egen blivande professionalism.
Projekten definieras så att de rumsliga egenskaperna möter
konstruktiva utmaningar. Litteraturen bildar underlag för
seminariediskussioner kring mötet mellan rumslig gestaltning och
strukturdesign.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Bedömning sker genom inlämnade projekt. I slutprojektet deltar både arkitektstudent och ingenjörsstudent i ett nära samarbete. Detta redovisas vid ett seminarium. För godkänt skall studenten deltagit i undervisningen till 75% och projektredovisningen skall innehålla en kvalitativ diskussion som leder fram till projektförslag.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
A: Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		
 V: VSMN30 Finita elementmetoden - Konstruktionsberäkningar eller FHL064 Finita elementmetoden eller VSMN15 Teknisk modellering: Bärverksanalys


Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: AFO280, VSMN15
Kurslitteratur

Otto, Rasch: Finding Form; Towards an Architecture of the Minimal. ISBN: 3-930698-66-8.
Robbin: Engineering a New Architecture. ISBN: 0-300-06116-1.
Engel: Structural Principles. ISBN: 0138540195.
Gyula Sebestyen: New Architecture and Technology. ISBN: 0-7506-5164-4.
Bill Addis: The Art of the Structural Engineer. ISBN: 1-874056-41-2.
Manualer till Solid Works.


Kontaktinfo och övrigt
Kursansvarig: professor Christer Malmström,, christer.malmstrom@arkitektur.lth.se
Övrig information: Kursen är obligatoriskt kopplad till projektkurserna Avancerad arkitektonisk gestaltning II (AAHN06) och Spatiala experiment II (???). Kursen genomförs i samarbete mellan inst för Arkitektur och byggd miljö och avd för Byggnadsmekanik. Kursen förutsätter ungefärligt lika antal studenter från A och V. Kursen samordnas med kursen ”Integrerad Design; Konstruktion – Arkitektur” (VSMN15).



