
Kursplan 2020/21 FMIN20





Kursplan för
Energisystemanalys: Förnybara energikällor
Energy Systems Analysis: Renewable Sources of Energy
FMIN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: I3
Valfri för: C4, D4, E4-em, F4, F4-es, M4-tt, MD4, Pi4, RH4, W4-p, W4-es
Undervisningsspråk: Kursen ges på svenska

Syfte
Efter genomgången kurs ska den studerande ha förvärvat
förståelse för de möjligheter och begränsningar som råder
för bruket av förnybara energikällor, samt kunna värdera olika
system för förnybar energi ur olika perspektiv och med ett
kritiskt förhållningssätt. Kursen ska utgå ifrån tidigare
inhämtade kunskaper och relatera dessa till
hållbarhetsproblematiken.

Mål
Kunskap och förståelse
För godkänd kurs skall studenten

Kunna redogöra för väsentliga tekniska och miljömässiga
egenskaper hos system för förnybara energikällor som syftar till
produktion av el, värme och transportarbete samt hur dessa kan
integreras i samhällets energiförsörjning.
Kunna redogöra för tekniska och miljömässiga egenskaper hos
vissa nya/nyutvecklade system för förnybar energiproduktion.
Kunna beskriva och analysera system för förnybara
energikällor ur miljö- och hållbarhetssynpunkt.
Beskriva och kritiskt diskutera samhälleliga ramar för bruket
av förnybar energi, t ex i form av lagstiftning och
styrmedel.
Ha förmåga att utifrån ett systemperspektiv kritiskt
värdera potentialer för olika förnybara energikällor.


Färdighet och förmåga
För godkänd kurs skall studenten

Kunna muntligt och skriftligt redovisa självständiga analyser
av viktiga frågeställningar inom området.
Visa förmåga att utnyttja och värdera ett komplext
internationellt källmaterial inom området.


Kursinnehåll
Kursen inleds med en kort översikt över svensk, europeisk och
global energiförsörjning, särskilt med avseende på förnybar
energi, och i ett hållbarhetsperspektiv.
Potentialer för förnybar energi i Sverige, Europa och globalt
redovisas och diskuteras utifrån olika restriktioner, och t.ex.
alternativa markanvändningar och nyttjandekonflikter
behandlas.
En stor del av kursen ägnas åt produktion och omvandling av
förnybar energi. Utgångspunkten är Sverige och Norden, men
utblickar görs mot både resten av Europa samt globalt.
Produktion av el, värme och drivmedel behandlas utifrån
tekniska, ekonomiska och miljömässiga aspekter, med syftet att
omfatta hela kedjan från utvinning av energiresurser fram till den
slutliga användningen. Integration av förnybar energi behandlas,
både i ett svenskt och europeiskt perspektiv.
Mot slutet av kursen behandlas politiska och institutionella
ramar och hinder för ett ökat bruk av förnybar energi. I ett
framtidsperspektiv, där bl.a. scenarioteknik utnyttjas, diskuteras
olika systemlösningar utgående från t.ex. areal- och
energieffektivitet, och med koppling till samhällets framtida
energibehov.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig hemtentamen. Slutbetyget för kursen bestäms av resultatet på tentamen, men kvaliteten på inlämningsuppgifterna (se nedan) kan ge extrapoäng till tentamen. Två inlämningsuppgifter skall utföras i mindre grupper, företrädesvis programblandade. Den första uppgiften utgörs av en analys av en aktuell frågeställning, som relateras till viktiga moment i kursen. Det inlämnade arbetet skall vara av formen kortfattad vetenskaplig rapport, och den diskuteras/försvaras muntligt. Den andra uppgiften utgörs av en självständig analys av miljö- och hållbarhetsaspekter på förnybar energi, och skall innefatta såväl beräkningar som en självständig kritisk kommentar till beräkningarnas resultat. I seminarieform diskuteras och jämförs olika kursdeltagares resultat och rapporter. Obligatorisk närvaro vid seminarier, eventuella studiebesök samt studieresa.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Minst 130 högskolepoäng inom utbildningen.
Begränsat antal platser: Nej
Kursen överlappar följande kurser: FMI040
Kurslitteratur

Boyle, G (ed.): Renewable Energy; Power for a Sustainable Future (fourth edition). Oxford University Press, 2017, ISBN: 978-0198759751. Eller senare upplaga.
Kurslitteraturen omfattar dessutom rapporter, aktuella vetenskapliga artiklar och stenciler. Litteraturlistan upprättas vid institutionen och uppdateras inför varje kursstart.


Kontaktinfo och övrigt
Kursansvarig: Per Svenningsson, per.svenningsson@miljo.lth.se
Kursansvarig: Lovisa Björnsson, lovisa.bjornsson@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://miljo.lth.se
Övrig information: Skriftlig hemtentamen vid kursens slut. Omtentamen arrangeras i anslutning till omtentamensperioder.



