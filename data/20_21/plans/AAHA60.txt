
Kursplan 2020/21 AAHA60





Kursplan för
Arkitektens redskap
The Architect´s Tools
AAHA60, 9 högskolepoäng, G1 (Grundnivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursen utgör en sammankopplad grund inför
ateljéundervisningens fyra baskurser och syftar till att
studenterna ska lära sig de kunskaper och färdigheter som krävs
för att tillgodogöra sig den fortsatta utbildningen, i synnerhet
de följande baskurserna i arkitektur. Kursen ska ge en
grundläggande introduktion till att dels skapa arkitektur, dels
kommunicera arkitektur med hjälp av ritning, modell, teckningar
och ord (grundbegrepp och arkitekturdiskurs).

Mål
Kunskap och förståelse
För godkänd kurs skall studenten
individuellt men med stöd av lärare kunna:
 

använda enklare byggnadstekniska termer och
arkitetekturbegrepp och förklara innebörden av dem.
förstå och använda grundläggande rittekniska symboler och
linjer.
förstå och redogöra för innebörden av olika sorters
arkitekturrepresentationer.


Färdighet och förmåga
För godkänd kurs skall studenten

med handledning kunna rita en liten enkel byggnad med en
uttryckt arkitektonisk idé, utifrån givna förutsättningar och i
ett givet rumsligt och arkitektoniskt sammanhang.
visa förmåga att använda skiss och modell som undersökande
redskap i den kreativa processen.
presentera en liten enkel byggnad inför lärare och kursgrupp
på ett tydligt och ordnat sätt, såväl muntligt som i korrekt
uppställda ritningar och modeller så att den arkitektoniska idén
förmedlas.
använda arkitektens ritverktyg för att för hand kunna
utföra noggrant ritade, enkla ritningar med korrekt använda
rittekniska symboler och linjer
ställa samman flera delritningar, bilder och text till en
sammanhängande presentation digitalt och för hand
utföra en skalmodell
använda studentverkstadens maskiner på ett säkert sätt


Värderingsförmåga och förhållningssätt
För godkänd kurs skall studenten

se ritteknisk kvalitet (linjers skärpa, kvalitet och
utförande) i en egen ritning
förstå vikten av att en ritning, en modell, bild/text och en
presentation kommunicerar
inse vikten av sambandet mellan uttryckt intention
(arkitektonisk idé) och konkret utformning


Kursinnehåll
Studenterna är indelade i fyra ateljéer men läser enligt
gemensamt schema.
Kursens inriktning är att studenterna ska introduceras till
arkitektens verktyg, med fokus på hur dessa kan utnyttjas för att
kreativt gestalta och kommunicera arkitektoniska idéer. Detta
innebär att studenterna ska lära sig olika verktyg på ett
grundläggande sätt: t.ex. ritteknik, skissmetoder, modellbygge,
teckning och bildsammanställning. Studenterna får träna
arkitektens verktyg på olika sätt. Fokus varieras i olika
övningar så att de olika metoderna både kan användas för att
kreativt driva en enkel arkitektonisk idé och för att korrekt och
tydligt kommunicera denna. Studenterna ska introduceras till att
ritning, modell och övriga redskap kan användas både som
skissredskap och för att kommunicera arkitektoniska idéer i tre
dimensioner.
Efter ett antal mindre övningar i arkitektens redskap får
studenterna rita en liten enkel byggnad som samspelar med en given
kontext såväl rumsligt, formmässigt och idémässigt. Denna
byggnad ska presenteras i ritningar och modell så att erhållna
kunskaper i ritteknik och modellbygge visas.
Undervisning sker genom föreläsningar, projektuppgifter,
övningsuppgifter, seminarier, workshops och skriftliga uppgifter.
Huvudvikten läggs på att studenterna ska utföra och presentera
uppgifter i form av ritningar, modeller, skisser, bild, skrift
eller andra relevanta media. Kursens alla uppgifter ska vid
terminens slut sammanställas i en så kallad portfölj som ligger
till grund vid ett enskilt pedagogiskt utvecklingssamtal med
respektive ateljéföreståndare.
Kursen ges varje år för studenter i första årskursen och är
en introduktion till de efterföljande baskurserna i arkitektur som
ges under första och andra året. Studenterna ska hinna lära sig
de grundläggande kunskaper som krävs för att kunna följa den
andra delkursen under terminen då studenterna från första och
andra årskursen läser blandat.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För att få betyget godkänt måste alla inlämningskrav vara uppfyllda, alla projekt och övningar vara inlämnade och godkända. Dessutom måste studenten ha minst 80 % närvaro på föreläsningar och schemalagd övningstid med assistenter på ritsal. Examinationen kommer att ske både enskilt och baserat på arbete i grupp.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AAH141
Kurslitteratur

Bodin, Hidemark och Stintzing: Arkitektens handbok. Addera Förlag, 2008, ISBN: 978-91-86009-00-7.
Ching, Francis DK: Architectural Graphics. John Wiley & Sons, Inc., 2002, ISBN: 0-471-20906-6.
Till de flesta övningar hör ett häfte som innehåller såväl praktiska anvisningar som teoretisk bakgrund till det som ska tränas.


Kontaktinfo och övrigt
Kursansvarig: Monika Jonson, monika.jonson@arkitektur.lth.se
Kursansvarig: Nina Falk Aronsen, nina.aronsen@arkitektur.lth.se
Kursansvarig: Jesús Mateo, jesus.mateo@arkitektur.lth.se
Kursansvarig: Andreea Marcu, andreea.marcu@arkitektur.lth.se



