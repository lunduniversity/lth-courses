
Kursplan 2020/21 FMNN10





Kursplan för
Numeriska metoder för differentialekvationer
Numerical Methods for Differential Equations
FMNN10, 8 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Obligatorisk för: F3, Pi3
Valfri för: BME4, I4
Undervisningsspråk: Kursen ges på begäran på engelska

Syfte
Kursens syfte är att lära ut numeriska metoder för lösning
av både ordinära och partiella differentialekvationer. Detta
inkluderar konstruktion, analys och tillämpning av grundläggande
beräkningsalgoritmer för  approximativ lösning på dator av
begynnelse-,  randvärdes-, och egenvärdesproblem för ordinära
differentialekvationer, samt för partiella differentialekvationer
i en rums- och en tidsdimension. Självständig problemlösning på
dator utgör ett centralt inslag i kursen. Särskild vikt läggs
vid att studenterna självständigt författar projektrapporter,
baserade på tolkning och värdering av uppnådda resultat, med
referenser och övrig dokumentation som stöd för sina
slutsatser.

Mål
Kunskap och förståelse
För godkänd kurs skall studenten

kunna diskretisera ordinära och partiella
differentialekvationer med finita differens- och elementmetoder,
samt självständigt kunna implementera och använda dessa
algoritmer
självständigt kunna gå från observation och tolkning av
beräkningsresultat till slutsats, samt i fritt rapportformat på
vetenskaplig grund kunna demonstrera och redogöra för sina
slutsatser.


Färdighet och förmåga
För godkänd kurs skall studenten

självständigt, på vetenskaplig grund, kunna välja lämplig
beräkningsalgoritm för givna problem
kunna använda sådana beräkningsalgoritmer på
tillämpningsproblem
självständigt kunna bedöma beräkningsresultatens relevans
och noggrannhet
redovisa problemlösningar och numeriska resultat i skriftlig
form.


Värderingsförmåga och förhållningssätt
För godkänd kurs skall studenten

kunna  logiskt och med adekvat terminologi redogöra för
konstruktion av grundläggande numeriska metoder och
algoritmer
ha förmågan att självständigt värdera uppnådda numeriska
resultat i förhållande till (den okända) lösningen till den
differentialekvation som studerats
kunna självständigt författa projektrapporter av
vetenskaplig karaktär, med referenser och övrig dokumentation
från genomfört arbete till stöd för studentens slutsatser.


Kursinnehåll
Metoder för tidsintegration: Eulers metod, trapetsmetoden.
Flerstegsmetoder: Adams metoder, BDF (Backward Differentiation
Formulae) metoder. Explicita och implicita Runge-Kutta metoder.
Felanalys, stabilitet och konvergens. Styva problem och
A-stabilitet. Felkontroll och anpassning av steglängd. Poissons
ekvation: Finita differenser och finita elementmetoden. Elliptiska,
paraboliska och hyperboliska problem. Tidsberoende PDEer: Numeriska
metoder för diffusionsekvationen. Introduktion
till differensmetoder för konservationslagar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyget bestäms av inlämningsuppgifter och en skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAB20 Linjär algebra, FMAB30 Flerdimensionell analys, FMAN55 Kontinuerliga system.
Begränsat antal platser: Nej
Kursen överlappar följande kurser: FMN041, FMN050, FMN081, FMN130, FMNF01
Kurslitteratur

Iserles, A: Numerical analysis of differential equations. Cambridge University Press, 2008, ISBN: 978-0521734905.
Föreläsningsanteckningar.


Kontaktinfo och övrigt
Studierektor: Studierektor Anders Holst, Studierektor@math.lth.se
Lärare: Tony Stillfjord, tony.stillfjord@math.lth.se
Kursadministratör: Student Office, expedition@math.lth.se
Hemsida: http://www.maths.lth.se/na/courses/FMNN10



