
Kursplan 2020/21 FMIN15





Kursplan för
Miljöledning och hållbarhetsredovisning
Environmental Management Systems
FMIN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-02-18
Allmänna uppgifter
Valfri för: I5, W4-ms
Undervisningsspråk: Kursen ges på svenska

Syfte
De övergripande målen är att den studerande ska förvärva
fördjupade kunskaper om, och övning i införande av
miljöledningssystem; ska stimuleras till eftertanke och diskussion
av miljöledningssystem och andra metoder för hållbarhetsarbete i
företag, samt deras möjligheter och begränsningar. Ett mål är
att vidareutveckla kritiskt tänkande och skrivförmåga.

Mål
Kunskap och förståelse
För godkänd kurs skall studenten

Visa fördjupad kunskap om miljöledningsstandarder såsom ISO
14001 samt hur dessa tolkas.
Ha kunskap om hur ISO 14001 kan implementeras inom företag
eller organisation.
Ha kunskap om hur hållbarhetsaspekter kan hanteras och
redovisas i företag eller organisationer.


Färdighet och förmåga
För godkänd kurs skall studenten

Genom självständigt upprättande av en miljöhandbok visa
förmåga att strukturera och dokumentera ett miljöledningssystem
för en organisation eller ett företag.
Visa förmåga att aktivt medverka vid införande, drift och
revision av ISO 14001.
Visa förmåga att kritisk värdera metoder, styrkor och
svagheter inom miljöledningssystem utifrån ett
miljösystemanalytiskt perspektiv.


Värderingsförmåga och förhållningssätt
För godkänd kurs skall studenten

Kunna kritiskt värdera möjligheter och begränsningar med
miljöledningssystem som ett verktyg för hållbar utveckling.


Kursinnehåll
Föreläsningarna behandlar miljöledningens historik,
miljöledning som grund för miljöarbetet samt innehållet i
miljöledningsstandarden ISO 14001. Införande
av miljöledningssystem behandlas i lektionsform:
avsnitten/systemelementen enligt standarden ISO 14001. Vidare
behandlas implementering med exempel från företag, certifiering,
samt närliggande ledningssystem såsom energiledning och
Corporate Social Responsibility (CSR), samt redovisning av
hållbarhetsarbete.
Litteraturseminarier ägnas åt kritisk granskning av
miljöledningssystem och CSR.
Undervisningen, som bygger på aktivt deltagande, består av
föreläsningar, lektioner varvade med fortlöpande muntlig
redovisning av uppgifter, seminarier, övningar och studiebesök.
Projektet bedrivs koninuerligt under kursen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kunskapsredovisning under kursens gång genom kontinuerlig muntlig redovisning av uppgifter samt skriftliga inlämningar, aktivt deltagande i seminarier och rollspel, godkänt projekt som redovisas skriftligt och muntligt, samt skriftlig tentamen. Betyget på kursen baseras på projektrapporten och tentamen, vilka viktas lika. Deltagande i seminarier, rollspel, övningar och studiebesök är obligatoriskt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Kurser motsvarande minst 6 hp miljö/hållbar utveckling (enskilda kurser eller kombination av kurser)
FMIF01 Miljösystemanalys: Management för hållbar utveckling eller FMIF05 Miljö och management eller FMIF10 Miljösystemanalys och hållbar utveckling


Förutsatta förkunskaper: Minst 130 högskolepoäng inom utbildningen.
Begränsat antal platser: Nej
Kursen överlappar följande kurser: FMI110
Kurslitteratur

Litteraturlista upprättas inför varje kurs. Innevarande år består kurslitteraturen av ovanstående, vilket på grund av områdets snabba utveckling, kan komma att ändras.
Brorson T. & Almgren R.: ISO 14001 för små och medelstora företag. SIS Förlag, 2016, ISBN: 9789171628657. Senaste upplagan.
Standarden 14001:2015. Aktuell version.
Artiklar och rapporter.
Almgren R, Brorson T: Miljörevision, handbok för miljörevisorer och andra som är intresserade av miljöledning och miljörevision. Green business, 2012, ISBN: 9789197465410. Referens.


Kontaktinfo och övrigt
Kursansvarig: Christian Stenqvist, christian.stenqvist@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://miljo.lth.se



