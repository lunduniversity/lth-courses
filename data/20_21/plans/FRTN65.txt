
Kursplan 2020/21 FRTN65





Kursplan för
Modellering och inlärning från data
Modelling and Learning from Data
FRTN65, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Maskininlärning, system och reglerteknik. 
Obligatorisk för: MMSR1
Undervisningsspråk: Kursen ges på engelska

Syfte
Kursen ger en introduktion till problemet att lära från data,
med fokus på de grundläggande koncepten i dataanalys. Kursens
mål är att studenterna ska läsa sig principer och fundamentala
begränsningar för vad som kan inläras från data, med tekniker
både från maskininlärnings- och
systemidentifieringsdomänen.

Mål
Kunskap och förståelse
För godkänd kurs skall studenten

kunna definiera grundläggande begrepp inom dataanalys.
förstå begränsningar i inlärningsparadigmet samt
begränsningar och konfidens i inlärningsprocessen.
ha kunskap om de olika modelltyper och -alternativ som kan
användas för att beskriva data.
förstå och följa de olika faserna i processen att bygga
modeller, från utformning av inlärningsprocessen till dess
tillämpning på en datamängd samt validering av den erhållna
modellen.
beskriva och motivera de grundläggande egenskaperna av både
maskininlärningsmodeller (såsom regression, neurala nätverk och
klassificerare) och systemidentifieringsmetoder (såsom
minstakvadratmetoden, prediktionsfelsmetoder och rekursiva
identifieringsprocedurer).

 

Färdighet och förmåga
För godkänd kurs skall studenten

kunna implementera maskininlärningsalgoritmer och resonera om
det bästa valet för en given datamängd.
kunna implementera systemidentifieringsprocedurer och
genomföra modellval och avgöra hur en given datamängd ska
analyseras.
kunna simulera och förstå de erhållna modellerna.
lösa inlärningsproblem genom att skriva och använda
datorprogram.

 

Värderingsförmåga och förhållningssätt
För godkänd kurs skall studenten

förstå den konfidens som är möjlig att uppnå med
dataanalys.
bemästra lagarbete och samarbete i laborationerna.

 

Kursinnehåll
Att lära från data är viktigt och har många tillämpningar.
Fältet maskininlärning är väldigt dynamiskt och förändras
extremt snabbt; nya tekniker framträder medan de gamla faller
undan och ersätts. Fundamenta kring inlärning kan dock strikt
definieras. Kursen ger en solid grund för alla studenter som vill
närma sig dataanalys och vill förstå inlärningsproblemet.
Kursen täcker de fundamentala begränsningarna hos inlärning och
övergången från deterministiskt till probabilistiskt rum. Kursen
introducerar övervakad och oövervakad inlärning. Den diskuterar
olika typer av modeller och inlärningstekniker.
Första delen av kursen viks åt maskininlärningsproblemet och
-algoritmer. I ramverket för övervakad inlärning behandlar
kursen klassificering och regression. I ramverket för oövervakad
inlärning innehåller kursen klustringstekniker. Vi beskriver
olika modelltyper, såsom neurala nätverk och beslutsträd.
Den andra delen av kursen viks åt systemidentifieringsproblem
och beskriver koncepten gråbox- och svartboxmodeller och tekniker
för att utföra systemidentifieringsproceduren. Kursen behandlar
särskilt linjär regression, maximal trolighetsestimering,
prediktionsfelsmetoder och experimentutformning.
Laborationer: Analys av låtpreferenser; Väderprognoser
baserade på historiska data; Identifiering av dynamiska
systemmodeller.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 timmar), tre laborationer inklusive tre inlämningsuppgifter. Vid färre än 5 anmälda studenter kan muntlig omtentamen ges.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Modellering och inlärning från data. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen 
Kod: 0220. Benämning: Laboration 1. 
Antal högskolepoäng: 1. Betygsskala: UG.  Prestationsbedömning: Godkänd laboration och inlämningsuppgift. 
Kod: 0320. Benämning: Laboration 2. 
Antal högskolepoäng: 1. Betygsskala: UG.  Prestationsbedömning: Godkänd laboration och inlämningsuppgift. 
Kod: 0420. Benämning: Laboration 3. 
Antal högskolepoäng: 1. Betygsskala: UG.  Prestationsbedömning: Godkänd laboration och inlämningsuppgift. 
Antagningsuppgifter
Förutsatta förkunskaper: Kurser jämbördiga med förkunskapskraven för masterprogrammet i Maskininlärning, system, och reglering. 
Begränsat antal platser: Nej
Kursen överlappar följande kurser: FRTN35, FRT041
Kurslitteratur

Yaser S. Abu-Mostafa, Malik Magdon-Ismail, Hsuan-Tien Lin: Learning From Data; AMLBook (2012).
Lennart Ljung: System Identification: Theory for the user; Pearson Education (1998).


Kontaktinfo och övrigt
Kursansvarig: Martina Maggio, martina.maggio@control.lth.se
Kursansvarig: Bo Bernhardsson, bo.berhhardsson@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN65
Övrig information: Kursen är hösten 2020 öppen endast för studenter antagna till masterprogrammet i maskininlärning, system och reglerteknik.



