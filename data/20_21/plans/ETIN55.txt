
Kursplan 2020/21 ETIN55





Kursplan för
Integrerade A/D och D/A omvandlare
Integrated A/D and D/A Converters
ETIN55, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Elektronikkonstruktion. 
Obligatorisk för: MSOC1
Valfri för: E4-is
Undervisningsspråk: Kursen ges på engelska

Syfte
Kursen skall ge teknologen en grundläggande kunskap om två
typer av väldigt viktiga ”mixed-signal” kretsar, dvs A/D- och
D/A-omvandlare, som blir allt mer centrala i moderna elektroniska
system. Medan signalbehandlingens största del utan tvekan utförs
i den digitala domänen, väldigt ofta är systemets ingång
och/eller utgång analog: som exempel kan nämnas
effektförstärkare i digitalt ljud, skärmar och monitorer i
digital video, och antennen i radiokommunikationer, alla
tillämpningar som typiskt kräver högpresterande A/D- och
D/A-omvandlare. Faktum är att mycket skilda områden som
radiokommunikation, kabelkommunikation, hörapparater, och i
allmänhet alla typer av inbyggda system, upplever ett mycket
starkt tryck mot att förflytta omvandlarna närmare och närmare
användargränssnittet, för att komma in i det robusta och
konstruktörvänliga digitala området så fort som möjligt.
Följaktligen, prestandan hos A/D- och D/A-omvandlarna, i termer av
omvandlingshastighet, signalområde, energiförbrukning och
kretsyta, är en mycket viktig parameter i många kommersiella
kretsars övergripande kvalitet.

Mål
Kunskap och förståelse
För godkänd kurs skall studenten

kunna beskriva teoretiska grunder för A/D- och D/A-omvandlare,
i synnerhet sampling och kvantisering;
kunna beskriva de viktigaste specifikationer för A/D- och
D/A-omvandlare;
kunna beskriva olika arkitekturer och deras fördelar och
nackdelar;
kunna beskriva kritiska komponenter och delkretsar och deras
implementering;
kunna beskriva de viktigaste faktorerna som begränsar en
omvandlares prestanda, samt diskutera alternativa lösningar som
förbättrar den.


Färdighet och förmåga
För godkänd kurs skall studenten

kunna implementera en A/D- eller D/A-omvandlare i en praktisk
tillämpning, samt utförligt simulera den på komponentnivå med
hjälp av avancerade CAD-verktyg.


Värderingsförmåga och förhållningssätt
För godkänd kurs skall studenten

kunna muntligen redogöra för resultat erhållna på
laborationer;
kunna bidra med tillräckligt grundläggande information så
att en kompetent person kan dokumentera idéer, problem och
lösningar;
kunna sovra i ett omfattande material, så som presenteras i
böcker och manualer, och extrahera de mest relevanta
uppgifterna.


Kursinnehåll
Teoretiska grunder till A/D- och D/A-signalomvandling;
specifikationer för A/D- och D/A-omvandlare; vanligaste
arkitekturer för A/D- och D/A omvandlare; ”Nyquist”-hastighet
och översamplade A/D- och D/A omvandlare; kretslösningar till
A/D- och D/A-omvandlare; A/D- och D/A omvandlare från aktuella
tillämpningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer och godkända skriftliga laborationsrapporter ger betyget 3. En framgångsrik skriven tentamen krävs för ett högre betyg (4 eller 5).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: ESSF01 Analog elektronik eller ETIN70 Modern elektronik.
Begränsat antal platser: Nej
Kursen överlappar följande kurser: ETI220
Kurslitteratur

Maloberti F: Data Converters. ISBN-10: 0387324852, ISBN-13: 978-0387324852.


Kontaktinfo och övrigt
Kursansvarig: Universitetslektor Pietro Andreani, Pietro.Andreani@eit.lth.se
Hemsida: http://www.eit.lth.se/kurs/etin55



