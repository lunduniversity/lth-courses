
Kursplan 2020/21 FAFF05





Kursplan för
Projekt nanoingenjör
Project Engineering at the Nanoscale
FAFF05, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: N3
Undervisningsspråk: Kursen ges på svenska

Syfte
Inom ramen av denna kurs ska teknologerna utveckla sin kunskap
kring konsten att utveckla nya kommersiella produkter eller
processer. Teknologerna förkovrar sig i aspekter rörande att
starta företag och hur ideér kan skyddas och kommersialiseras.
Teknologerna använder sina ingenjörskunskaper för att
konstruera en prototyp av ett
instrument/komponent/produkt relaterad till nanovetenskap och
teknik.

Mål
Kunskap och förståelse
För godkänd kurs skall studenten

ha förståelse för, och erhållit kunskap om konsten att
utveckla nya kommersiella produkter eller processer
ha grundläggande kunskap i att starta företag.


Färdighet och förmåga
För godkänd kurs skall studenten

självständigt kunna söka information i såväl patent- som
litteraturdatabaser.
kunna analysera innehåll i patent samt jämföra detta med
innehållet i närliggande vetenskapliga artiklar
känna till grunderna för hur ett patent skrivs, och vad som
bör vara uppfyllt för att få ett patent godkänt
ökat sin förmåga i projektplanering och projektrelaterat
arbetssätt.


Värderingsförmåga och förhållningssätt
För godkänd kurs skall studenten
ha en god förståelse för begreppet "entreprenöranda" samt
en förståelse för livet som yrkesaktiv civilingenjör. Studenten
ska känna trygghet i, samt fått ökat intresse för att utveckla
nya produkter eller processer.

Kursinnehåll
Utgående från en produkt- eller processidé ska studenten, i
samråd med kursansvarig, undersöka möjligheter för realisering
eller kommersialisering. Stödföreläsningar belyser olika moment
i att starta företag, patentfrågor, företagsekonomi, och
marknadsföring. Arbetet skall resultera i två skriftliga
projektrapporter samt en muntlig presentation vid ett
symposium.
Projektet utförs i grupper om fyra till sex studenter och
utgörs av två delprojekt. Här använder sig studenterna av sina
ingenjörskunskaper för att i grupp konstruera en
nano/mikrobaserad prototyp av ett instrument, komponent eller
produkt.
I delprojekt 1 görs en skriftlig analys av nyhetsvärdet för
en reell eller fiktiv idé, baserad på projektets inriktning.
Dess relation till tre-fyra närliggande patent utreds och en
analys av hur ett patent skiljer sig ifrån en vetenskaplig artikel
utförs.
I delprojekt 2 utförs en fördjupningsuppgift rörande
projektet i en av följande inriktningar: 1) att
skriva patent, 2) att utforma en affärsplan, 3) att göra en
marknadsundersökning, 4) att skriva populärvetenskap.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Obligatorisk närvaro och aktivt deltagande vid föreläsningar, gruppmöten och slutseminarium. Obligatoriska rapporter: två delprojekt som ingår i ett större projekt. De två delprojekten rapporteras skriftligt och projektet som helhet muntligt på engelska vid slutseminariet. Slutrapporten ska innehålla en redogörelse för vardera gruppmedlems bidrag till projektet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Obligatoriska kurser inom N1 och N2.
Begränsat antal platser: Nej
Kurslitteratur

Relevant material delas ut vid kursstart.


Kontaktinfo och övrigt
Kursansvarig: Heiner Linke, heiner.linke@ftf.lth.se
Kursansvarig: Per Fredrik Johansson, per_fredrik.johansson@biol.lu.se
Hemsida: http://www.ftf.lth.se/education/quick_links_to_course_pages/faff05_projekt_nanoingenjoer/
Övrig information: Projekten utförs i grupp. Observera att del av ett projekt kan beläggas med sekretess efter överenskommelse och om så krävs.



