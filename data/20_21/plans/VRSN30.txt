
Kursplan 2020/21 VRSN30





Kursplan för
Samhällsplanering
Risk Based Land Use Planning
VRSN30, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BI/RH
Beslutsdatum: 2020-03-16
Allmänna uppgifter
Obligatorisk för: BI3
Valfri för: RH4
Undervisningsspråk: Kursen ges på begäran på engelska

Syfte
Kursen ska ge studenten kunskaper för att kunna medverka på
ett tidigt stadium i plansammanhang, så att riskanalyser kan vara
med och bilda underlag i ett strategiskt skede av planarbeten där
målsättningen är ett resilient samhälle.

Mål
Kunskap och förståelse
För godkänd kurs skall studenten

visa övergripande förståelse för hur planeringsprocessen
går till samt känna till några av de mest centrala begreppen
kopplat till fysisk planering.
visa förståelse för vilka typer av risker som är relevanta
att beakta på olika plannivåer vid fysisk planering.
visa förståelse för vilka olika aktörer och intressen som
medverkar i planprocessen och hur dessa samspelar med frågor som
berör riskhantering.


Färdighet och förmåga
För godkänd kurs skall studenten

kunna identifiera och analysera de risker och sårbara objekt
som finns inom det studerade området och kunna utforma ett
underlag till ett planförslag så att det studerade områdets
förutsättningar beaktas.
kunna ge förslag på och argumentera för genomtänkta
åtgärder som i planeringssammanhang främjar ett resilient
samhälle.
kunna redogöra för och diskutera aktuella frågeställningar
rörande riskhänsyn i samhällsplaneringen såväl muntligt som
skriftligt med berörda intressenter.
kunna söka och värdera information med en hög grad av
självständighet och med ansvar för att arbetet som genomförs i
grupp färdigställs och redovisas inom givna tidsramar.


Värderingsförmåga och förhållningssätt
För godkänd kurs skall studenten

visa förmåga att värdera och förhålla sig till
avvägningar mellan risker och andra intressen i den fysiska
planeringen.
visa förmåga att värdera vilken typ och detaljeringsgrad av
riskrelaterade frågor som bäst hanteras i olika
planprocesser.
visa förmåga att reflektera över sin framtida yrkesroll
kopplat till riskhänsyn i fysisk planering.


Kursinnehåll
Kursen behandlar uppbyggnaden och innehållet i de huvudsakliga
planinstrumenten och hur planprocessen går till samt beskriver
olika intressen som normalt beaktas i planprocessen och potentiella
konflikter och synergier mellan dessa. Kursen innehåller även
moment som utvecklar studentens konceptuella förståelse av
begreppet sårbarhet och dess koppling till relaterade begrepp.
Genom gästföreläsningar bidrar kursen till att ge studenten
förståelse för praktiska möjligheter och utmaningar med att
arbeta med riskhänsyn i fysisk planering utifrån ett antal olika
yrkesroller. Slutligen bidrar kursen till att ge studenten
grundläggande förståelse för förväntade effekter av
klimatförändringar och möjligheter inom fysisk planering att
förebygga och hantera en förändrad riskbild kopplat till
klimatförändringarna samt kunskap om strategier för att hantera
osäkerhet vid beslutsfattande. Utöver föreläsningar och
seminarier innehåller kursen både individuella inlämningar och
grupparbeten.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen sker individuellt genom inlämnande av förberedelseuppgifter och muntlig tentamen, samt gruppvis genom muntlig och skriftlig redovisning av projektuppgifter och opponering på annat arbete. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Muntlig tentamen. 
Antal högskolepoäng: 3. Betygsskala: UG.  Prestationsbedömning: Godkänd muntlig examination. 
Kod: 0220. Benämning: Individuell uppgift. 
Antal högskolepoäng: 1. Betygsskala: UG.  Prestationsbedömning: Godkänd individuell uppgift  Delmomentet omfattar: Skriftliga inlämningsuppgifter 
Kod: 0320. Benämning: Gruppuppgift. 
Antal högskolepoäng: 3,5. Betygsskala: UG.  Prestationsbedömning: Godkänt projektarbete  Delmomentet omfattar: Skriftliga inlämningsuppgifter, muntlig redovisning samt opponering. 
Antagningsuppgifter
Förutsatta förkunskaper: Kurs i riskanalys på minst 7,5 hp, till exempel VRSN05 Riskanalysens och riskhanteringens grunder, VBRN45 Riskanalys inom brandteknik, VRSN25 Riskanalys inom säkerhetsområdet eller VBR180 Riskanalysmetoder.



Begränsat antal platser: 60
Urvalskriterier: Avklarade högskolepoäng inom programmet. Studenter som har kursen listad som obligatorisk har platsgaranti. För övrigt ges förtur till studenter vars program har kursen listad i läro- och timplanen.
Kursen överlappar följande kurser: VBR110, VRSN20, EXTP70
Kurslitteratur

Cedergren, A., & Hassel, H. : A Risk Assessment Framework for Land Use Planning. Lund University: Lund, 2018.
Hallegatte, S. : Strategies to adapt to an uncertain climate change. 2009. Global Environmental Change, 19, 240–247.
Wamsler, C. : Cities, Disaster Risk and Adaptation. Routledge: New York, 2014.
Wisner, B., Blaikie, P., Cannon, T., & Davies, I. : At risk: natural hazards, people’s vulnerability and disasters – Second edition. Routledge: New York, 2003.
Bankoff, G.; Frerks, G. and Hilhorst, D. (eds) : Mapping Vulnerability. Disasters, Development & People. Earthscan, 2004.
PBL Så planeras Sverige. Boverket, 2018. Utdrag från PBL kunskapsbanken (http://www.boverket.se/sv/PBL-kunskapsbanken/planering/).
Coppola, D. P: Introduction to international disaster management, (2 ed). Oxford: Butterworth-Heinemann (Elsevier), 2011.
Länsstyrelsen i Skåne län : Riktlinjer för riskhänsyn i samhällsplaneringen – Bebyggelseplanering intill väg och järnväg med transport av farligt gods. Rapport 2007:06. Länsstyrelsen i Skåne län: Malmö., 2007.
Klimatanpassning i fysisk planering – Vägledning från länsstyrelserna. Länsstyrelserna, 2012.
Wikman Svahn, P. : Principer för robusta beslut inför osäkra klimatförändringar,. Skolan för arkitektur och samhällsbyggnad, KTH: Stockholm., 2016.


Kontaktinfo och övrigt
Kursansvarig: Alexander Cedergren, alexander.cedergren@risk.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



