
Kursplan 2020/21 AFON25





Kursplan för
Teori i handling
Performing Theories
AFON25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Alternativobligatorisk för: MARK2-aad, MARK2-spe
Valfri för: A4
Undervisningsspråk: Kursen ges på begäran på engelska

Syfte
Kursens syfte är att fördjupa studenternas kunskap om
arkitekturteori och arkitekturrelaterade teorier och dess relation
till den byggda miljön.
Undervisningen syftar också till att öka studenternas förmåga
att omsätta, och i praktisk handling pröva, arkitekturteoretiska
frågeställningar i sin egen gestaltningsprocess. Kursen syftar
till att förebereda studenterna för arkitekturforskning framför
allt med inriktning mot konstnärlig forskning på
arkitekturteoretisk grund.

Mål
Kunskap och förståelse
För godkänd kurs skall studenten
• visa kunskap om arkitekturteori och dess betydelse i
gestaltning av den byggda miljön.
• vara väl förtrogen med huvuddragen i området
arkitekturteori.
• visa prov på en egen och väl genomförd gestaltning
utifrån kursens tematik.
• vara orienterad i aktuell och historisk arkitekturteori.

Färdighet och förmåga
För godkänd kurs skall studenten
• visa förmåga att analysera och problematisera
arkitekturteori;
• visa förmåga att analysera konstnärliga, arkitektoniska
och urbana sammanhang utifrån konst- och arkitekturteoretiska
diskurser
• visa förmåga att såväl enskilt som i grupp framställa
och visualisera ett förslag till gestaltning och/eller
omgestaltning av olika arkitektoniska kontexter.
• visa förmåga att muntligt, skriftligt och visuellt
kommunicera sina ståndpunkter och förslag.

Värderingsförmåga och förhållningssätt
För godkänd kurs skall studenten
• visa ett kritiskt, självständigt och kreativt
förhållningssätt till olika arkitekturteoriers inneboende
möjligheter att bidra till attraktiva och hållbara miljöer
• väga in relevanta vetenskapliga, samhälleliga, estetiska
och etiska aspekter i sina resonemang om gestaltning av såväl
miljöer som detaljer.

Kursinnehåll
Kursen är inriktad mot att i praktisk handling och i teoretiska
studier fördjupa kunskaperna inom områdena arkitekturteori och
estetik. Kursinnehållet är tematiskt, för varje kurs väljs ett
nytt tema. Successionen av temata förnyar kursinnehållet,
samtidigt som den kritiska och reflekterande getaltningsprocessen
utgör kursens beständiga kärna.
Undervisningen sker i form av föreläsningar, studieresor,
teoretiska och praktiska övningsuppgifter, workshop och enskilt
uppsatsskrivande. Kursen bedrivs i en anda av pedagogiskt
nytänkande och utvecklar former för undervisning och
examination.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd uppsats samt minst 80% aktiv närvaro vid seminarier, föreläsningar och gruppgenomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Minst 3 års godkänd heltidsutbildning på högskolenivå (eller kandidatexamen) i arkitektur


Begränsat antal platser: Nej
Kursen kan ställas in: Om färre än 12 anmälda.
Kurslitteratur

Kurslitteratur tillhandahålls i form av ett digitalt kursbibliotek vars innehåll förändras från år till år samt nedanstående referenslitteratur.
Caillois, R., & Halperin, E. P. : The structure and classification of games. Diogenes, 3(12), 62-75. 1955.
Rose, G. : Visual methodologies: An introduction to researching with visual materials. Sage, 2016.
Van der Hoorn, M. : Bricks & balloons: architecture in comic-strip form. 010 Publishers., 2012.


Kontaktinfo och övrigt
Kursansvarig: professor Lars-Henrik Ståhl,, lars-henrik.stahl@arkitektur.lth.se
Kursansvarig: professor Mattias Kärrholm, mattias.karrholm@arkitektur.lth.se



