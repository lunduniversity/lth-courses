
Kursplan 2020/21 MVKP05





Kursplan för
Projekt - formula student
Project - Formula Student
MVKP05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: C4, D4, E4, F4, I4, M4, M4-tt, MD4, N4, Pi4
Undervisningsspråk: Kursen ges på begäran på engelska

Syfte
Kursen syftar till att ge expertkunskaper om, och erfarenheter
av, tillämpat projektarbete och prototypframtagning i grupp.
Kursen utgår ifrån framtagning och tillverkning av ett komplett
helbilskoncept till en liten formelbil, där hela processen från
framtagning av koncept, konstruktion, tillverkning, montering,
marknadsföring, ekonomisk analys, testning och slutlig användning
kommer att ingå. Studenterna skall genom kursen få färdighet i
att tillämpa kunskaper från tidigare kurser som mekanik, ellära,
programmering, hållfasthetslära, konstruktionsteknik,
tillverkningsmetoder och förbränningsmotorer. Kunskaper från
kurser i ekonomi, marknadsföring och projektledning är också
väsentliga i projektet. Nyckelord för denna kurs är
systemtänkande, kommunikation och teamwork.

Mål
Kunskap och förståelse
För godkänd kurs skall studenten

beskriva relevansen för projektet av det av honom/henne valda
problemområdet
förklara för problemet grundläggande och viktiga
begrepp
genomföra analys och syntes av valt problem inom
projektet
redogöra för vald problemlösning
förstå vald problemlösnings inverkan på resten av
projektet


Färdighet och förmåga
För godkänd kurs skall studenten

analysera valt problem och föreslå konstruktiv
lösning
bedöma rimligheten i angreppssätt och antaganden


Värderingsförmåga och förhållningssätt
För godkänd kurs skall studenten

aktivt deltaga i arbetet med att samordna de olika delprojekten
till en färdig formelbil
i tal och skrift presentera genomförd personlig uppgift för
valt problem och resultat från projektet


Kursinnehåll
En praktisk/experimentell eller teoretisk/numerisk/analytisk
studie av det område i projekt Formula Student, som studenten
önskar fördjupa sina kunskaper inom. Studien följs upp av
design, konstruktion, tillverkning och utprovning av den valda
lösningen. Kursen drivs i projektform där studenter axlar rollen
som projektledare. Kursen kan vara en förstudie till ett
examensarbete eller en fördjupning inom ett valt område relaterat
till en reguljär kurs eller examensarbete. Om studenten vill och
har möjlighet, kan denne frivilligt delta med Lund Formula Student
i en internationell tävling mot andra universitet i Europa.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinering sker vid något av de tre schemalagda tillfällena per år; första veckan i december, första veckan i maj och första veckan i september. Vid examineringen skall studenten självständigt ge en muntlig presentation med stöd av en powerpoint eller pdf som också lämnas in till de kursansvariga. Följande rubriker skall avhandlas både i presentationen och presentationsmaterialet utifrån målen i kursen:

-	Valt problemområde
-	Problemformulering och motiverad relevans för projektet
-	Vald problemlösning utifrån bifogad analys och syntes
-	Problemlösningens inverkan på resten av projektet
-	Antaganden, begränsningar och rimlighet

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Minst 100 avklarade högskolepoäng inom resp civilingenjörsprogram


Begränsat antal platser: Nej
Kursen överlappar följande kurser: MVKN05
Kurslitteratur

Utväljs specifikt för varje problemområde i samråd med handledare och examinator.


Kontaktinfo och övrigt
Kursansvarig: Martin Tunér, martin.tuner@energy.lth.se
Kursansvarig: Marcus Lundgren, marcus.lundgren@energy.lth.se
Examinator: Martin Tunér, martin.tuner@energy.lth.se
Hemsida: http://www.ce.energy.lth.se/utbildning/kurser/mvkp05-projekt-formula-student/
Övrig information: Kursen bedrivs i form av projekt med konsultationer och handledning.



