
Kursplan 2020/21 MVKN95





Kursplan för
Miljövänlig elproduktion
Environmentally Friendly Power Generation
MVKN95, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: E4-em, M5-en
Undervisningsspråk: Kursen ges på engelska

Syfte
Mycket av dagens diskussion om kraftverksteknik fokuserar kring
koldioxidemissioner och deras koppling till klimatförändringarna.
I Sverige produceras idag största delen av elektriciteten med
kärnkraft och vattenkraft som kännetecknas av mycket låga CO2
emissioner. Detta gör att Sverige har låga koldioxidutsläpp
från kraftproduktion i jämförelse med andra länder. Globalt är
dock fossila kraftverk dominerande (ca 40 % av världen el
produceras med kolkraftverk).
Globalt ökar energianvändning och elektricitet har en ökande
andel av denna. De flesta prognoser pekar på kraftigt ökad
konsumtion av el de kommande decennierna. Detta betyder att nya
kraftproduktionsenheter kommer att behöva installeras runt om i
världen samtidigt som äldre kraftverk kommer att fasas ut då de
nått sin tekniska livslängd. Utöver detta pågår diskussionen
kring kärnkraften som är kontroversiell, både politiskt och
ekonomiskt, och därför har en osäker framtid.

Kursen syfte är att ge en fördjupad förståelse för olika typer
av kraftverksprocesser, deras funktionssätt, miljökonsekvenser
och lämplighet för dagens elförsörjning. Tonvikten ligger på
utsläpp av CO2, men även andra miljöaspekter behandlas. Kursen
belyser olika kraftverksprocessers svagheter och styrkor och hur
dessa kombineras för att skapa förutsättningar för stabil
energiproduktion.

De processer som berörs är förnyelsebara (solkraft, vindkraft
och bio-eldade termiska kraftverk) men även kärnkraft och
fossileldade kraftverk med CO2 avskiljning.
En väsentlig del av kursen handlar om svårigheter med
introduktion av elproduktion från sol och vind som är beroende av
väder. Här diskuteras problematiken kring matchning av produktion
och konsumtion.

En mindre del av kursen tar upp ekonomiska förutsättningar för
olika kraftslag och de styrmedel som finns.

Mål
Kunskap och förståelse
För godkänd kurs skall studenten

kunna beskriva de i kursen behandlade kraftverksprocesserna och
deras miljöpåverkan
kunna redogöra för möjligheter och begränsningar för
flyktig elproduktion
kunna ge en termodynamisk beskrivning av tekniker för
koldioxidavskiljning och deras inverkan på kraftverkets
verkningsgrad
vara bekant med dagens kärnkraftsverks konstruktion och tankar
kring nya konstruktioner
ha en fördjupad kunskap inom det området uppsatsen
väljs


Färdighet och förmåga
För godkänd kurs skall studenten

kunna göra tekniska överslagsberäkningar för de i kursen
behandlade kraftverksprocesserna
aktivt kunna delta i diskussioner kring relevanta problem för
elproduktion
kunna göra en kunskapssammanställning inom för ämnet
relevanta tekniker
muntligt och skriftligt kunna redovisa potential och problem
för de behandlade kraftverksprocesserna


Värderingsförmåga och förhållningssätt
För godkänd kurs skall studenten

kunna värdera miljömässiga och andra konsekvenser av olika
elproduktionsmetoder
kunna utvärdera och förhålla sig till de begränsningar som
varje enskild kraftverksprocess har
kunna diskutera och bedöma hur olika kraftsystem samspelar
inom ett elsystem och i begränsad omfattning kopplingen mot andra
energisystem


Kursinnehåll
28 h föreläsningar
14 h Seminarier
14 h (Schemalagd) handledning av uppsats
144 h Självstudier
Ett eller två studiebesök planeras.

Kursen kan delas in i tre delar där den första behandlar
produktionsmetoder. Detta är också den största delen.
Perspektivet kan sägas vara tekniskt, men ur användarens (inte
tillverkarens) perspektiv. Den andra delen behandlar svårigheten
med flyktig elproduktion, sådan som styrs av väder och därför
inte kan regleras. Detta kan skapa en obalans mellan produktion och
konsumtion. Här ingår även översiktligt olika
konsumtions-mönster, hur de ser ut idag och hur de kan
förändras. Den sista och minsta delen handlar om ekonomiska
aspekter.
Produktion inkluderar följande kraftslag/tekniker:
 

Vattenkraft
Vindkraft
PV Sol och termisk solkraft. Solinstrålning
Biokraft och bränsleomformning: biobränslen för externt och
internt eldade cykler, omvandling av bränslen
CO2-avskiljning: Fysikaliska och kemiska processer för
CO2-avskiljning, cykler för CCS, komprimering och lagring av
CO2
Kärnkraft: befintliga kraftverk, tänkta framtida kraftverk
(4G)

 
Matchning av produktion och konsumtion:

Över- och underskott av el: backup i bristsituationer,
alternativ elanvändning vid överskott (Power 2 heat,
elektrobränslen)
Lagring av el: fokus på längre lagring; pumpkraftverk
mm.
Demand respons och "smarta" nät: översikt

 
Ekonomiska aspekter

Levelised cost of electricity (LCOE)
Skatter och andra styrmekanismer
Kostnader för infrastruktur; nät och lager

 
Den större delen av ovan beskrivna innehåll behandlas i
föreläsningarna. Seminarierna är av beräkningskaraktär och
syftar till att ge konkreta exempel på möjliga val en ingenjör
kan möta. 
Slutligen skall studenterna att skriva en uppsats med ett ämne
från en given lista för att få en djupare förståelse i ett mer
avgränsat område. Uppsatsen skall presenteras muntligt vid ett
seminarium.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen samt en uppsats som ska redovisas muntligt
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen. 
Kod: 0218. Benämning: Uppsats. 
Antal högskolepoäng: 2,5. Betygsskala: UG.  Prestationsbedömning: Uppsats med muntlig redovisning samt kamratgranskning av annan uppsats. 
Antagningsuppgifter
Förutsatta förkunskaper: MMVF01 Termodynamik och strömningslära, MVKF01 Miljö och energi i hållbar utveckling eller motsvarande.
Begränsat antal platser: Nej
Kursen överlappar följande kurser: MVKN25
Kurslitteratur

Material från VGB.
Material från avdelningens egen forskning.
Vetenskapliga artiklar för uppsatser.
Klimstra & Hottakainen "Smart Power generation".


Kontaktinfo och övrigt
Kursansvarig: Jens Klingmann, Jens.Klingmann@energy.lth.se
Examinator: Jens Klingmann, Jens.Klingmann@energy.lth.se
Hemsida: http://www.tpe.energy.lth.se/utbildning/mvkn95-environmentally-friendly-power-generation/



