
Kursplan 2020/21 VFTA05





Kursplan för
Grundläggande juridik med fastighetsrätt
Introductory Law and Real Estate Law
VFTA05, 15 högskolepoäng, G1 (Grundnivå)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: L1
Undervisningsspråk: Kursen ges på svenska

Syfte
Kursen skall ge de studerande grundläggande kunskaper i allmän
civilrätt, särskilt förmögenhetsrätt och fastighetsrätt. Med
detta som bas får studenterna förmågan att studera
civilrättsliga och då särskilt fastighetsjuridiska ämnen under
hela programmet. Kursens delar utgör en viktig bas för de
fortsatta studierna.
Därutöver skall kursen skapa medvetenhet om studiestrategier
och gruppdynamik. Seminariemomentet skall motivera till studier och
framtida karriär.

Mål
Kunskap och förståelse
För godkänd kurs skall studenten

förstå förmögenhetsrättens och
fastighetsrättens grundläggande struktur
med hjälp av lagtext, andra rättskällor samt kurslitteratur
kunna lösa medelsvåra juridiska problem inom
förmögenhetsrätten och då särskilt fastighetsrätten
förstå betydelsen av studiestrategier och gruppdynamik


Färdighet och förmåga
För godkänd kurs skall studenten

ha tillgodogjort sig den allmänna färdighetsträningen på
kursen, såväl beträffande pm-skrivande, formalia- och
källhantering, källkritik som muntlig presentation, samarbete
och grupparbete.
kunna söka i det juridiska källmaterialet och kunna
tillgodogöra sig de rättsliga huvudkällorna: lagtext, praxis och
förarbeten. Utifrån detta utvecklas förmågan att föra och
förstå juridiska resonemang.
vara förtrogen med grunderna i den allmänna
förmögenhetsrätten och fastighetsrätten


Kursinnehåll
Kursen behandlar inledningsvis den
grundläggande förmögenhetsrätten, såsom avtalsrätt,
köprätt, sakrätt, fordringsrätt, associationsrätt och
skadeståndsrätt. Den senare delen av kursen är koncentrerad på
den civilrättsliga fastighetsrätten, dvs jordabalkens
bestämmelser om fastighetstillbehör, upplåtelse av bruksrätter
(hyra, servitut och arrende), köp, fel i fastighet samt
panträtt.
En viktig del av kursens innehåll är den allmänna
färdighetsträningen. De studerande skall kunna söka i det
juridiska källmaterialet och kunna tillgodogöra sig de rättsliga
huvudkällorna: lagtext, praxis och förarbeten. Utifrån detta
skall förmågan att föra och förstå juridiska resonemang
utvecklas. I den obligatoriska pm-uppgiften får studenterna
tillämpa kunskaper om rättskällor och lagar. Uppgiften är
individuell och består i att utreda tillkomst och innehåll i en
nyare lag med relevans på fastighetsområdet, och presentera detta
dels i ett pm om ca 3 sidor dels muntligen inför studiekamrater
som själva skrivit pm om en annan lag. Uppgiften ska utföras inom
en bestämd tid och ger grundläggande kunskaper om pm-skrivande
såsom källhantering och formalia. Studenterna får återkoppling
på sin prestation.
Undervisningen ges i form av föreläsningar och obligatoriska
övningar. Ett aktivt deltagande på seminarier är ett viktigt
inslag i kursen, där studenten genom presentationer, argumentation
och problemlösning (någon gång enskilt, men mest i grupp) får
en ökad förståelse för förmögenhetsrättsliga frågor.
Studenten deltar även aktivt vid obligatoriskt seminarium om
studiestrategier och gruppdynamik.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Avslutande skriftlig examination. Närvaro och aktivitet vid övningar och seminarier är obligatorisk. Pluspoäng kan förvärvas vid pm-skrivande. För slutbetyg på kursen krävs närvaro och aktivitet vid övningar, godkänt resultat på skriftlig tentamen och att pm-uppgiften lämnats in och godkänts.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen. 
Antal högskolepoäng: 9. Betygsskala: TH.  Prestationsbedömning: Godkänd skriftlig tentamen. 
Kod: 0217. Benämning: Övningar och inlämningar. 
Antal högskolepoäng: 6. Betygsskala: UG.  Prestationsbedömning: Godkända övningar och inlämningar. 
Antagningsuppgifter
Begränsat antal platser: Nej
Kursen överlappar följande kurser: VFR140, GEMA60, TNX011
Kurslitteratur

Anders Agell, Åke Malmström, Christina Ramberg, Tore Sigeman: Civilrätt. Liber, 2014, ISBN: 9789147114504.
Folke Grauers: Fastighetsköp. Studentlitteratur, 2012, ISBN: 9789154405558.
Ulf Jensen: Panträtt i fast egendom. Iustus, 2012, ISBN: 9789176788301.
Ulf Jensen, Staffan Rylander, Per Henrik Lindblom: Att skriva juridik: regler och råd. Iustus, 2012, ISBN: 9789176788127.
Kurskompendier.
Anders Victorin, Richard Hager: Allmän fastighetsrätt. Iustus, 2011, ISBN: 9789176788042. ALTERNATIV KURSLITTERATUR.
Aktuell lagbok.


Kontaktinfo och övrigt
Kursansvarig: Malin Sjöstrand, malin.sjostrand@lantm.lth.se
Hemsida: http://www.lantm.lth.se



