
Kursplan 2020/21 VBKN25





Kursplan för
Stålbyggnadsteknik
Design of Steel Structures
VBKN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V4-hb, V4-ko
Undervisningsspråk: Kursen ges på begäran på engelska

Syfte
Kursen ska ge förståelse och insikt om hur
specialiserade och mer komplexa stålkonstruktioner fungerar och
ge verktyg för dimensionering och utformning samt ge förmåga
att analysera för- och nackdelar med olika byggnadssystem.

Mål
Kunskap och förståelse
För godkänd kurs skall studenten

förstå och beskriva funktionssättet hos stål som
konstruktionsmaterial samt funktionssättet hos förband i
stålkonstruktioner
koppla relevanta teorier från mekaniken med praktiska
tillämpningar för stål samt förstå vilka möjligheter och
begränsningar som denna kombination medför.


Färdighet och förmåga
För godkänd kurs skall studenten

kunna dimensionera och utforma konstruktionselement och system
av stål samt förband i stålkonstruktioner
kunna bestämma konstruktionslösningar för en byggnad
utifrån givna förutsättningar vad avser användningskrav
uppvisa förmåga att skriftligt redogöra för
förutsättningarna som använts vid dimensioneringen av en byggnad
samt skriftligt och genom ritningar redovisa resultaten av
dimensioneringen
kunna använda tillgängliga beräkningsmodeller med ett
granskande förhållningssätt samt vid behov utveckla nya
modeller.


Värderingsförmåga och förhållningssätt
För godkänd kurs skall studenten

kunna kritiskt utvärdera olika systemlösningar vad avser
stålkonstruktioner. Bedöma för- och nackdelar med olika modeller
och lösningar vad avser den bärande stommen samt för
helhetslösningen för byggnaden
kritiskt kunna granska befintliga konstruktioner genom att
använda uppnådda kunskaper och tillgänglig information.


Kursinnehåll
Kursen innehåller följande delmoment som skall behärskas i
samband med projektering av stålkonstruktioner:

stålkonstruktioner, allmänt
samverkanskonstruktioner (betong, stål)
Instabilitetsproblem: vippning och lokal buckling
utmattning
gränslastteori
stomstabilitet
detaljutformning
förband för stålkonstruktioner (svetsförband,
bultförband)
analys av havererade konstruktioner
ramar och bågar.

Vidare ingår inlämningsuppgifter som avser dimensionering och
utformning av bärande konstruktionssystem (exempelvis
traverskonstruktion, bro, flervåningsbyggnad, byggnader med stora
spännvidder) och som ger studenten träning i att självständigt
angripa, lösa och redovisa uppgifter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt godkända inlämningssuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Stålbyggnadsteknik. 
Antal högskolepoäng: 6. Betygsskala: TH.  Prestationsbedömning: Skriftlig tentamen  Delmomentet omfattar: hela kursinnehållet 
Kod: 0219. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: Inlämningsuppgifter. Kraven på rapporten är sådana att inte bara beräkningarna bedöms utan även kvaliteten på presentationen bedöms, dvs rapporten ska vara av beskrivande karaktär och inte bara innehålla beräkningsgång och resultat. 
Antagningsuppgifter
Förkunskapskrav:
VBK013 Konstruktionsteknik eller VBKF15 Konstruktionsteknik


Förutsatta förkunskaper: VBKF01 Konstruktionsteknik - byggsystem, VSMF05 Teknisk modellering: bärverksanalys.
Begränsat antal platser: Nej
Kursen överlappar följande kurser: VBKN01
Kurslitteratur

Eurocode 3 - steel structures. Kan laddas ner via e-nav.
Isaksson, T, Mårtensson A: Byggkonstruktion. Regel- och formelsamling. Studentlitteratur, 2010, ISBN: 978-91-44-07032-2. Utgåva 2 eller 3.
Eurocode 4 Composite Structures. Kan laddas ner via e-nav.
Mer litteratur (t ex om utmattning, samverkanskonstruktioner mm) tillhandahålls i digital format via kurshemsidan.
Al-Emrani M., Åkesson B.: Stålbyggnad. Chalmers. Säljs vid kursstart.


Kontaktinfo och övrigt
Kursansvarig: Eva Frühwald Hansson, eva.fruhwald@kstr.lth.se
Studierektor: Oskar Larsson Ivanov, oskar.larsson_ivanov@kstr.lth.se
Hemsida: http://www.kstr.lth.se
Övrig information: Kurshemsidan finns på Canvas. Registrerade studenter får tillgång till kurshemsidan. Kort info finns på www.kstr.lth.se/utbildning.



