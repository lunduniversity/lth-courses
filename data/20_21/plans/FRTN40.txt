
Kursplan 2020/21 FRTN40





Kursplan för
Projekt i reglerteknik
Project in Automatic Control
FRTN40, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: BME4, C4, D4-ssr, D4-is, E4-ra, F4, M4-me, Pi4, MMSR2
Undervisningsspråk: Kursen ges på engelska

Syfte
Syftet med kursen är att befästa och utveckla studentens
reglerteknikkunskaper i form av ett praktiskt projekt. Projektet
innehåller ett flertal av de typiska momenten i ett reglertekniskt
projekt: modellering, identifiering, analys, syntes och
datorimplementering.

Mål
Kunskap och förståelse
För godkänd kurs skall studenten

ha förbättrat sina grundläggande reglerteknikkunskaper
ha inhämtat nya kunskaper inom de områden som projektet
aktualiserat


Färdighet och förmåga
För godkänd kurs skall studenten

kunna genomföra ett flertal av momenten i ett typiskt
reglerteknikprojekt: modellering, identifiering, analys, syntes,
datorimplementation, dokumentation och presentation.
presentera sina projektresultat i både skriftlig och muntlig
form
ge återkoppling på andra studenters arbete
visa förmåga på lagarbete och samarbete i projektform


Kursinnehåll
I ett industriellt reglerprojekt tar ofta modelleringsarbete en
stor del av tiden. Det gäller också att beskriva de
prestandabegränsingar som ges av dynamik i givare och ställdon
och av mätbrus och styrsignalmättning. Kursprojekten genomförs
företrädesvis på verkliga modellprocesser tillgängliga på
institutionen, i vissa fall kan det vara lämpligt att förlägga
experimenten till en annan institution eller till en industri.
Reglerdesignen genomförs först på en matematisk modell innan
färdiga programpaket utnyttjas i modelleringsarbetet, vid
designberäkningar och simulering, liksom under
implementeringsarbetet. Modellprocesser lämpliga för projekt kan
t.ex. vara inverterad pendel, helikopterstyrning,
fyrtanksprocessen, styrning av industrirobot. Ofta används Lego
Mindstorm NXT som implementationsplattform.
Regelbundna projektmötena är en del av undervisningen. I
projektet ingår regelmässigt att söka och inhämta speciell
kunskap. Ibland kan lämpligaste sättet vara seminarier eller
gästföreläsningar. Projektredovisningen sker både muntligt och
skriftligt under varierande former.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänt projektarbete, fullbordat inom de givna tidsramarna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FRTF05 Reglerteknik, allmän kurs


Begränsat antal platser: 25
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: FRT090
Kurslitteratur

Åström, KJ: Reglerteori, Almqvist & Wiksell 1976 eller Glad, T. & Ljung, L: Reglerteknik – grundläggande teori, Studentlitteratur, 1989.
Utdelat material från institutionen.


Kontaktinfo och övrigt
Kursansvarig: Kristian Soltesz, kristian.soltesz@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN40



