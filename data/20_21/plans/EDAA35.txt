
Kursplan 2020/21 EDAA35





Kursplan för
Utvärdering av programvarusystem
Evaluation of Software Systems
EDAA35, 7 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: D1
Undervisningsspråk: Kursen ges på svenska

Syfte
Kursens syfte är att ge förståelse om hur vetenskapliga
studier genomförs, samt kunskap om vetenskapligt skrivande och
muntlig presentation av vetenskapligt arbete. Mer specifikt
behandlar kursen hur man kan utvärdera programvarusystem, samt hur
utvärderingar av denna i typ bör planeras, genomföras och
rapporteras.

Mål
Kunskap och förståelse
För godkänd kurs skall studenten

kunna redogöra för de typiska stegen i en vetenskaplig
undersökning, som planering med design, genomförande med
datainsamling, dataanalys, validitetsanalys och
slutsatsformulering.
kunna redogöra för hur ett exekveringssystem fungerar, med
avseende på kompilering, interpretering, ”skräpsamling”
etc.
kunna redogöra för hur man kan mäta på programvarusystem
och ha kunskap om dynamiska och statiska mått som kan definieras
för olika kvalitetsaspekter av programvarusystem, i huvudsak
prestanda och statiska kodmått.
Kunna redogöra för hur man kan mäta på föränderliga
(stokastiska) processer och ha kännedom om både medelvärde och
variation.

 

Färdighet och förmåga
För godkänd kurs skall studenten

kunna planera och genomföra en studie där mätningar på
programvarusystem ingår.
kunna praktiskt genomföra mätningar av exekveringstid för
program som kör på en modern virtuell maskin. Detta innefattar t
ex att ta hänsyn till både start av den virtuella maskinen och
insvängning till jämviktsläge efter kompilering och
optimering
kunna praktiskt genomföra mätningar av statiska
kodmått.
kunna analysera mätningar och bestämma medelvärden,
konfidensintervall, etc., samt kunna tolka mätningarna och
förstå den praktiska betydelsen av dem.
kunna analysera jämförande studier och undersöka om
uppmätta skillnader är slumpmässiga eller inte, dvs genomföra
enkla hypotestest.
kunna rapportera denna typ av arbete skriftligt. Studenten ska
även, på ett akademiskt hederligt sätt, kunna hänvisa till
andras arbete.
kunna bedöma kvaliteten av en rapport som beskriver en
utvärdering av ett programvarusystem
kunna genomföra en muntlig presentation av denna typ av
undersökning

 

Värderingsförmåga och förhållningssätt
För godkänd kurs skall studenten

ha förståelse för hur designen av en studie påverkar
validiteten av resultaten
ha förståelse för vilka delar av en rapport som krävs för
att ge läsaren en heltäckande bild av genomförandet, resultaten
och validiteten av en utvärderande studie
inför framtida kurser i statistik ha en förståelse för
betydelsen av statistiska metoder inom dataanalys

 

Kursinnehåll

Planering och design av vetenskapliga studier, med fokus på
fallstudier och experiment
Skriftlig och muntlig presentation av utvärderande
studier
Introduktion till statistisk analys av mätning, medelvärde,
variation, etc.
Exekveringssystem, virtuella maskiner
Mätning av dynamiska mått, t ex exekveringstid i Java
Mätning av statiska mått på kod
Deskriptiv och statistisk analys av mätdata och
hypotestest
Grundläggande statistisk analys med hjälp av verktyg/paket
för detta
Rapportstruktur och språkbehandling för vetenskapliga
rapporter
Referenshantering med Bibtex
Bedömning av presenterade utvärderande studier,
opponering

 

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examination sker genom bedömning av inlämnade rapporter, samt muntliga 
presentationer. För godkänd kurs ska laborationer och projekt vara godkända.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Laborationer. 
Antal högskolepoäng: 3. Betygsskala: UG.  Prestationsbedömning: Laborationer examineras som en del av uppgiften under laborationen i sal och/eller baserat på laborationsrapporter som lämnas in efter laborationen.   Delmomentet omfattar: Laborationer i kursen 
Kod: 0218. Benämning: Projekt. 
Antal högskolepoäng: 4. Betygsskala: UG.  Prestationsbedömning: Projektet examineras baserat på en skriftlig rapport och en muntlig presentation. Dessutom ingår separata prov i form av "quizz"-uppgifter.   Delmomentet omfattar: Kursen innehåller ett projekt som genomförs i mindre grupper. I denna kursdel ingår även den teori som ingår i kursen och som behövs för projektet och för laborationerna.  
Antagningsuppgifter
Förkunskapskrav:
Godkända laborationer eller godkänd tentamen EDAA45 Programmering, grundkurs 


Förutsatta förkunskaper: Relevanta delar ur Programmeringsteknik fortsättningskurs
Begränsat antal platser: Nej
Kurslitteratur

Material. Kompendium, "EDAA35 Utvärdering av programvarusystem".


Kontaktinfo och övrigt
Kursansvarig: Martin Höst, Martin.Host@cs.lth.se
Hemsida: http://cs.lth.se/edaa35



