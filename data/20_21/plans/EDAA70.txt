
Kursplan 2020/21 EDAA70





Kursplan för
Inledande programmering med Python
Introduction to Programming Using Python
EDAA70, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Valfri för: B4, K4
Undervisningsspråk: Kursen ges på svenska

Syfte
Målet med kursen är att ge studenter en introduktion till
programmering. Fokus ligger på datavetenskapliga begrepp samt
programmeringsfärdighet med problemlösning och stegvis
utveckling.

Mål
Kunskap och förståelse
För godkänd kurs skall studenten

kunna förklara grundläggande begrepp inom imperativ och
objekt-orienterad programmering
kunna förklara och ge exempel på användning av
grundläggande datatyper och enkla algoritmer
kunna förklara steg för steg vad som händer när ett program
körs


Färdighet och förmåga
För godkänd kurs skall studenten

kunna konstruera och implementera algoritmer för att lösa
enkla uppgifter
kunna använda grundläggande datatyper för samlingar
(listor, mängder och nyckel-värdetabeller)
kunna strukturera program med hjälp av funktioner, klasser och
metoder
kunna stegvis utveckla, testa och felsöka program


Värderingsförmåga och förhållningssätt
För godkänd kurs skall studenten

kunna bedöma vilka grundläggande datatyper och algoritmer som
lämpar sig för att lösa olika problem


Kursinnehåll

Grundläggande programkonstruktioner som funktioner, iteration
och villkorssatser.
Grundläggande värden och typer som heltal, flyttal, booleska
värden och strängar.
Variabler och tilldelning.
Grundläggande datatyper för sammansatta värden, som listor,
tupler, mängder och nyckel-värdetabeller.
Inläsning, utskrift och filer.
Enkla algoritmer för sökning, summering och liknande.
Användning av bibliotek och klasser, exempelvis slumptal,
beräkningar, plottning och domänspecifika problem.
Grundläggande kunskaper om klasser och metoder.
Grundläggande exekveringsmodell med funktionsanrop,
parameteröverföring, objekt och metodanrop.
Grundläggande programmeringsmetodik med stegvis utveckling,
testning och felsökning.
Grundläggande användning av programmeringsverktyg.
Som programmeringsspråk används Python 3.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig. För deltagande i tentamen fordras att de obligatoriska momenten är godkända. Slutbetyg på kursen baseras på resultatet av tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Skriftlig tentamen. Slutbetyg på kursen baseras på betyget på denna tentamen. För att få deltaga i tentamen krävs att de obligatoriska momenten är godkända.  Delmomentet omfattar: Skriftlig tentamen. 
Kod: 0220. Benämning: Datorlaborationer och inlämningsuppgifter. 
Antal högskolepoäng: 4,5. Betygsskala: UG.  Prestationsbedömning: För godkänt krävs fullgjorda datorlaborationer och godkända inlämningsuppgifter. Detaljerade föreskrifter angående fullgörande av obligatoriska moment kommer att finnas i kursprogrammet.   Delmomentet omfattar: Datorlaborationer och inlämningsuppgifter. 
Antagningsuppgifter
Begränsat antal platser: 60
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.

Kursen kan ställas in: Om färre än 15 anmälda.
Kursen överlappar följande kurser: EDA011, EDA010, EDA015, EDA016, EDA017, EDA390, EDA500, EDA501, EDA616, EDA618, EDAA10, EDAA20, EDAA55, EDAA65, EDAA45, EDAA50
Kurslitteratur

Allen B. Downey: Think Python 2nd Edition, How to Think Like a Computer Scientist. O'Reilly, 2015, ISBN: 9781491939369. Boken finns fritt tillgänglig online på https://greenteapress.com/wp/think-python-2e.


Kontaktinfo och övrigt
Studierektor: Studierektor, studierektor@cs.lth.se
Kursansvarig: Niklas Fors, niklas.fors@cs.lth.se
Hemsida: http://cs.lth.se/EDAA70



