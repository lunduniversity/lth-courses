
Kursplan 2020/21 YTHA68





Kursplan för
Livsmedlens mikrobiologiska kvalitet
Food Microbilogical Quality
YTHA68, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Undervisningsspråk: Kursen ges på svenska

Syfte
Kursens syfte är att fördjupa kunskaperna om mikroorganismer
och att ge studenterna möjlighet att göra en faroanalys baserad
på HACCP-principerna. Arbete med livsmedelssäkerhet inom industri
och storhushåll belyses genom föreläsningar och genom ett
projektarbete. Kursen skall även ge kunskap om offentlig kontroll
i livsmedelskedjan och de lagar och regler som styr
livsmedelssäkerhet.

Mål
Kunskap och förståelse
För godkänd kurs skall studenten

ha kunskap om vilka sjukdomsframkallande bakterier som kan
förekomma i livsmedel
ha kännedom om skadedjur, industriell rengöring och
kvalitetssystem
känna till vilka lagar och bestämmelser som rör
livsmedelssäkerhet och offentlig kontroll
kunna upprätta ett egenkontrollprogram, över en avgränsad
verksamhet, baserat på HACCP-principerna
kunna utföra en anpassad analys av arbetet med
livsmedelssäkerhet


Färdighet och förmåga
För godkänd kurs skall studenten

kunna genomföra och presentera ett projektarbete.


Kursinnehåll
Momentet som behandlar mikrobiella aspekter tar upp
matförgiftningar, hygien och hygienanalyser. Ett moment tar upp
egenkontroll med HACCP samt lagtexter rörande livsmedelssäkerhet
och offentlig kontroll. Kvalitetsbegrepp såsom t.ex. ISO-system
och BRC behandlas. Ett projektarbete rörande kvalitetskontroll
ingår i kursen.

Kursens examination
Betygsskala: UG - (U,G) - (Underkänd, Godkänd)
Prestationsbedömning:  Projektarbete och inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Projektarbete, livsmedelssäkerhet. 
Antal högskolepoäng: 4. Betygsskala: UG.  Prestationsbedömning: Godkänt projektarbete i grupp.  Delmomentet omfattar: Närvaro vid laborationer och seminarium samt godkänd muntlig och skriftlig projektredovisning.  
Kod: 0220. Benämning: Seminarieuppgift, faroanalys. 
Antal högskolepoäng: 1. Betygsskala: UG.  Prestationsbedömning: Aktivt deltagande i gruppens arbete samt  godkänd muntlig redovisning.  Delmomentet omfattar: Faroanalys. 
Kod: 0320. Benämning: Muntlig presentation. 
Antal högskolepoäng: 1. Betygsskala: UG.  Prestationsbedömning: Aktivt deltagande i föreläsning och övning i muntlig kommunikation.  Delmomentet omfattar: Övning av muntlig presentation.                                                            
Kod: 0420. Benämning: Seminarieuppgift, livsmedelslagstiftning. 
Antal högskolepoäng: 1. Betygsskala: UG.  Prestationsbedömning: Aktivt deltagande i diskussion samt godkänd muntlig redovisning av svaren.  Delmomentet omfattar: Livsmedelslagstiftning. 
Kod: 0520. Benämning: Närvaro vid gästföreläsningar. 
Antal högskolepoäng: 0,5. Betygsskala: UG.  Prestationsbedömning: Aktiv närvaro vid gästföreläsningar.    Delmomentet omfattar: Aktiv närvaro vid gästföreläsningar.   
Antagningsuppgifter
Förutsatta förkunskaper: YTHA71 Livsmedelskemi I och YTHA73 Livsmedlens mikrobiologiska grunder
Begränsat antal platser: Nej
Kursen överlappar följande kurser: YTHA65
Kurslitteratur

Thougaard m fl: Grundläggande mikrobiologi med livsmedelsapplikationer. Studentlitteratur, 2007, ISBN: 978-91-44-00656-7.
Israelsson T: Offentlig kontroll enligt Livsmedelslagen. Studentlitteratur , 2012, ISBN: 978-91-44-08378-0.


Kontaktinfo och övrigt
Kursansvarig: Åsa Håkansson, asa.hakansson@food.lth.se
Hemsida: http://www.livsmedel.lth.se
Övrig information: Under kursen anordnade laborationer, övningar, projektarbete, gästföreläsningar och studiebesök är obligatoriska. Vid laga förhinder får studenten genomföra egen uppgift med motsvarande innehåll.



