
Kursplan 2020/21 VBKF01





Kursplan för
Konstruktionsteknik - byggsystem
Structural Engineering - Building Systems
VBKF01, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: V3
Undervisningsspråk: Kursen ges på svenska

Syfte
Kursen skall ge förståelse för byggnaden som system och hur
olika funktionskrav interagerar med varandra vid val av
byggnadstekniska lösningar.

Mål
Kunskap och förståelse
För godkänd kurs skall studenten

förstå vilka krav som styr en byggnads tekniska utformning
och hur dessa interagerar med varandra
ha kunskap om stabilisering av större byggnader samt
utformning med hänsyn till olyckslast och fortskridande ras
förstå hur stommens utformning påverkas av krav med hänsyn
till brand, ljud, energieffektivitet, samordning med
installationer.


Färdighet och förmåga
För godkänd kurs skall studenten

kunna dimensionera och utforma stomsystemet i
flervåningsbyggnader med hänsyn till relevanta laster och deras
väg genom byggnaden
kunna skriftligt redovisa de bedömningar och överväganden
som ligger till grund för val av byggsystem
kunna skriftligt och i form av ritningar redovisa resultaten
från byggnadteknisk projektering av en byggnad
kunna självständigt söka och kritiskt värdera information
om tekniska systemlösningar för byggnader


Värderingsförmåga och förhållningssätt
För godkänd kurs skall studenten

kunna kritiskt utvärdera generiska byggnadstekniska
systemlösningar som beskrivs av leverantörer och i olika
publikationer
självständigt kunna anpassa och modifiera sådana lösningar
för ett specifikt projekt


Kursinnehåll
Kursen behandlar:
Byggsystem med utgångspunkt från den bärande stommen
men med en helhetssyn på byggnaden som system. Såväl lätta som
tunga byggsystem baserade på olika konstruktionsmaterial ingår.
En viktig aspekt är stabilisering av stommen, som ofta är
styrande för helhetslösningen. Byggsystemens egenskaper i
relation till andra funktionskrav som brand, ljud, värmeisolering,
installationsteknik, m.m. tas upp i kursen, med utgångspunkten att
genom helhetstänkande åstadkomma optimala lösningar.
Konstruktionstekniska detaljlösningar knutna till
byggsystem av olika typ. Detaljlösningar är viktiga element i ett
optimalt byggsystem.
Dimensionering av byggnadsstommar med hänsyn till
permanenta och variabla laster, olyckslaster och fortskridande ras
samt brand.
Projektuppgift: Tillämpningsprojekt i form av ett
flervånings kontorshus, där studenterna skall arbeta både med
byggnaden som helhet och viktiga detaljlösningar. Motiv för val
mellan alternativa byggsystem belyses konkret. Med byggsystemet som
utgångspunkt behandlas kopplingen mellan stomsystem och krav på
klimatskal, installationer, brand, akustik och produktionsteknik.
Studiebesök i anslutning till uppgiften arrangeras.
Projektuppgiften utförs i grupper om maximalt 3 studenter.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Projektuppgift samt skriftlig individuell och anonym tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VSMA05 Byggnadsmekanik
VBK013 Konstruktionsteknik eller VBKF15 Konstruktionsteknik
VBFA01 Husbyggnads- och installationsteknik
Begränsat antal platser: Nej
Kursen överlappar följande kurser: VBK055
Kurslitteratur

Isaksson, T., Mårtensson, A. Thelandersson, S: Byggkonstruktion. Studentlitteratur AB, 2017, ISBN: 9789144070308.


Kontaktinfo och övrigt
Kursansvarig: Jonas Niklewski, jonas.niklewski@kstr.lth.se
Kursansvarig: Oskar Larsson Ivanov, oskar.larsson_ivanov@kstr.lth.se
Hemsida: http://www.kstr.lth.se
Övrig information: Kurshemsidan finns på Canvas. Kort info finns på www.kstr.lth.se/utbildning.



