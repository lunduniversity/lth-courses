
Kursplan 2020/21 VVRN40





Kursplan för
Strömning i naturliga vatten
Environmental Hydraulics
VVRN40, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Vattenresurshantering. 
Valfri för: MWLU2, V5-vr, W5-vr
Undervisningsspråk: Kursen ges på engelska

Syfte
Kursen ska förmedla en grundläggande förståelse för de
fenomen och processer som styr strömning i naturliga ytvatten med
syfte att ge studenterna möjlighet att
analysera förutsättningar och konsekvenser vad gäller
mänskliga aktiviteter i naturen. I begreppet aktiviteter
innefattas huvudsakligen utsläpp av föroreningar men samverkan
mellan olika typer av konstruktioner och vattenströmning behandlas
också samt grundläggande sedimenttransport.

Mål
Kunskap och förståelse
För godkänd kurs skall studenten

ingående förstå de grundläggande processer som styr
transport och omblandning av olika ämnen i naturen
kunna tolka och formulera avancerade matematiska modeller för
att beskriva hur transport av ämnen sker i naturen, både baserat
på övergripande massbalanser och mer detaljerade beskrivningar
med utgångspunkt från allmänna spridningsekvationen
förstå på ett fördjupat sätt samverkan mellan strömning
och olika konstruktioner i naturen, inkluderat effekten av
sedimenttransport


Färdighet och förmåga
För godkänd kurs skall studenten

kunna analysera effekterna av mänskliga aktiviteter i naturen
relaterat till strömmande vatten, med tyngdpunkt på utsläpp av
olika ämnen
kunna utforma olika tekniska lösningar för att erhålla
tillfredställande omblandningsförhållanden vid utsläpp av
föroreningar i olika typer av recipienter
kunna bedöma inverkan på konstruktioner och verksamheter i
naturen till följd av strömmande vatten
kunna uppskatta sedimenttransporten till följd av strömmande
vatten och effekten på vattendragsbottnar


Värderingsförmåga och förhållningssätt
För godkänd kurs skall studenten

kunna redogöra för grunderna för analyser och beräkningar
inkluderat förenklingar och antaganden gjorda vid formulering av
matematiska modeller
i kvantitativa termer kunna kommunicera resultatet av gjorda
analyser till en kvalificerad avnämargrupp
kunna kritiskt granska arbeten och utredningar som behandlar
problem inom strömning i naturliga vatten


Kursinnehåll
En översikt av vattenströmning i naturen – fenomen och
processer relaterade till strömning. Transportprocesser och
spridning av föroreningar. Balansekvationer för vatten och
föroreningar i vattendragssystem med total omblandning.
Pluggflöde och nominell uppehållstid. Grundläggande
spridningsmekanismer såsom diffusion (laminär och turbulent),
dispersion och advektion. Allmänna spridningsekvationen –
generell formulering och specialfall. Spridningsförlopp i floder,
sjöar och kustområden. Strålar och plymer. När- och fjärrrzon
samt omblandning. Utsläppsanordningar och andra tekniska
lösningar för optimal omblandning. Recipientundersökningar.
Exempel på praktiska fall vad gäller föroreningsutsläpp och
miljöpåverkan. Densitetsdriven strömning inkluderat skiktning
och inlagring av utsläpp. Temperatur- och syreförhållanden i
vattendrag samt styrande ekvationer. Samverkan mellan
konstruktioner och vattenströmning. Grundläggande
sedimenttransport med gränskiktsströmning. Bottentransport och
suspenderad transport. Några vanliga sedimenttransportformler.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VVR145/VVRA05, VVR120/VVRF10 eller motsvarande inom grundläggande hydraulik/strömningslära.
Begränsat antal platser: Nej
Kursen överlappar följande kurser: VVR176
Kurslitteratur

Jönsson, L. 2004. ”Receiving water hydraulics,” Department of Water Resources Engineering, Lund, Sweden.
Larson, M. 2009. "Background material in environmental hydraulics," Department of Water Resources Engineering, Lund, Sweden. (en kompilation av uppsatser och utdrag från diverse böcker).


Kontaktinfo och övrigt
Kursansvarig: Professor Magnus Larson, Magnus.Larson@tvrl.lth.se
Hemsida: http://www.tvrl.lth.se/utbildning/courses/



