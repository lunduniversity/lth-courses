
Kursplan 2020/21 YTHA66





Kursplan för
Livsmedlens näringsmässiga grunder
Basic Nutrition
YTHA66, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Undervisningsspråk: Kursen ges på svenska

Syfte
Syftet med kursen är att beskriva hur olika näringsämnen
digereras, absorberas och metaboliseras i kroppen och hur de
påverkar vår hälsa. Kursen ska ge koppling till
näringsinnehållet i mat och livsmedel, så att det är tydligt
vilka näringsämnen som ingår i olika livsmedel.

Mål
Kunskap och förståelse
För godkänd kurs skall studenten

beskriva och förklara hur näringsämnen, speciellt lipider,
kolhydrater och proteiner, digereras, absorberas och
metaboliseras
beskriva vilka näringsämnen som förekommer i vanliga
livsmedel
beskriva generellt hur respektive näringsämne påverkas under
hantering och processning av livsmedel
beskriva huvuddragen och bakgrunden till de svenska/nordiska
näringsrekommendationerna
beskriva och förklara hur den näringsmässiga kvaliteten på
kolhydrater, fett respektive protein bedöms


Färdighet och förmåga
För godkänd kurs skall studenten

kunna utföra näringsvärdesberäkningar


Värderingsförmåga och förhållningssätt
För godkänd kurs skall studenten

kunna värdera sammansättningen av de energigivande
näringsämnena i mat mot bakgrund av de svenska/nordiska
näringsrekommendationerna


Kursinnehåll
Kursen behandlar livsmedlens näringsmässiga grunder när det
gäller livsmedels kvalitet och egenskaper. Kursen tar
upp digestion och absorption av näringsämnen i mag-tarmkanalen.
Vidare behandlas omsättningen i kroppen av energigivande
näringsämnen kopplat till hälsa samt vissa vitaminer och
mineraler. Stor vikt läggs även vid kopplingen mellan livsmedlen
och de svenska/nordiska näringsrekommendationerna samt hur
näringsinnehållet förändras vid processning. Kostregistrering
och näringsvärdesberäkningar ingår som övningsmoment.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig tentamen, kostregistrering, inlämningsuppgifter och laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Närvaro vid laborationer och godkända skriftliga laborationsrapporter. 
Kod: 0220. Benämning: Skriftlig tentamen. 
Antal högskolepoäng: 3,5. Betygsskala: UG.  Prestationsbedömning: Godkänd skriftlig tentamen. 
Kod: 0320. Benämning: Kostregistrering. 
Antal högskolepoäng: 1. Betygsskala: UG.  Prestationsbedömning: Godkänd individuell kostregistrering. 
Kod: 0420. Benämning: Inlämningsuppgifter. 
Antal högskolepoäng: 1. Betygsskala: UG.  Prestationsbedömning: Inlämnade och godkända inlämningsuppgifter. 
Antagningsuppgifter
Förutsatta förkunskaper: YTHA71 Livsmedelskemi I
Begränsat antal platser: Nej
Kursen överlappar följande kurser: YTHA65
Kurslitteratur

Abrahamsson L et al: Näringslära för högskolan - från grundläggande till avancerad nutrition. Liber AB , 2013, ISBN: 978-91-47-10520-5.


Kontaktinfo och övrigt
Kursansvarig: Maria Glantz, maria.glantz@food.lth.se
Hemsida: http://www.livsmedel.lth.se
Övrig information: Under kursen anordnade laborationer, seminarier, gästföreläsningar och studiebesök är obligatoriska. Vid laga förhinder får studenten genomföra egen uppgift med motsvarande innehåll.



