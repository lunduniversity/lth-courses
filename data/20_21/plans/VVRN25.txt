
Kursplan 2020/21 VVRN25





Kursplan för
Vattenrörledningssystem - design, analys och förvaltning
Pipe System Engineering and Hydraulics
VVRN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Vattenresurshantering. Fördjupning: Avancerad nivå, innehåller examensarbete för masterexamen.
Valfri för: MWLU2, V5-vr, W5-vr
Undervisningsspråk: Kursen ges på engelska

Syfte
Kursen ges för studenter vid Internationella Mastersprogrammet
Vattenresurser (WaterLU) och för studenter vid
civilingenjörsprogrammen Voch W med specialisering inom
vattenområdet. Syftet är att förbereda studenterna för arbete
med ledningssystem i vid bemärkelse, d.v.s utredningar,
projektering, underhållsplaner m.m. Fokus i kursen ligger på att
ge en omfattande teoretisk förståelse av hydrauliken bakom
rörströmning och rörsystem. I kursen ingår analys, design,
planering och förvaltning av rörledningar och rörsystem för
vatten och avlopp, men andra tillämpningar som fjärrvärme och
fjärrkyla berörs också.

Mål
Kunskap och förståelse
För godkänd kurs skall studenten
• Visa djup förståelse för vilka frågor som behöver
hanteras för ledningssystem från planering via projektering och
byggnation till förvaltning inklusive underhåll, och vilka
hänsyn som måste tas till andra samhällsfunktioner.
• Visa djup förståelse för fundamentala fysikaliska fenomen
och koncept relevanta för rörströmning.
• Kunna ingående beskriva och diskutera de ekvationer och
matematiska modeller som gäller rörströmning och rörsystem.
• Visa djup förståelse för hur man applicerar ekvationer och
metoder för att lösa komplexa praktiska ingenjörsproblem
avseende ledningssystem.
• Ha grundläggande förståelse för kopplingen mellan
ledningssystem och levererad vattenkvalitet.
• Ha förståelse för de väsentligaste komponenterna i
förvaltning av ledningssystem.

Färdighet och förmåga
För godkänd kurs skall studenten
• Kunna tillämpa avancerade metoder för att kvantifiera
flöden i komplexa ledningsnät.
• Kunna göra beräkningar för olika typer av icke stationär
strömning inkluderande tryckslag och ytvågor.
• Kunna tillämpa, på en professionell nivå, sina teoretiska
kunskaper på design av ledningssystem.
• Kunna planera förvaltning av ledningssystem och göra
bedömningar av förnyelsebehov.
• På ett ingenjörsmässigt sätt kunna presentera
projektresultat i rapportform på engelska.
• I kvalitativa termer kunna kommunicera resultat av genomförda
analyser till en bred grupp av intressenter.

Värderingsförmåga och förhållningssätt
För godkänd kurs skall studenten
• Ha dup förståelse för vilken roll hållbarhet,
klimatförändring och andra samhällsintressen spelar i relation
till ledningssystem
• Kunna kritiskt analysera förslag och rapporter om
rörströmning och ledningssystem.
• Uppvisa stor förståelse för vikten av att tydligt
presentera osäkerhet i resultat och begränsningar hos metoder och
modeller i samband med resultat baserade på hydrauliska
beräkningar. 

Kursinnehåll

Ledningssystem satta i ett sammanhang (historik; olika typer av
ingenjörsuppgifter).
Grundläggande ekvationer och strömningsanalys baserat på
finita kontrollvolymer
Turbulensteori och infinitesimal strömningsanalys,
Navier-Stokes ekvationer
Ledningsnät (komplexa system för tryck och
gravitationsledningar).
Datormodeller för analys och design av ledningssystem.
Hydrauliska strukturer (överfall; luckor; mynningar;
munstycken; reservoarer; fördröjningsmagasin).
Pumpar och ventiler (analys och dimensionering av pumpsystem;
pumptyper; ventiltyper).
Icke stationärt flöde (tryckslag; ytvågor).
Vattenkvalitetsaspekter (sårbara punkter; metoder för att
motverka problem).
Praktiska aspekter på design av ledningssystem, CAD, GIS.
Mättekniker, on-line övervakning och kontrollsystem,
riskhantering.
Förvaltning, underhåll och förnyelse av ledningssystem.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en större projektuppgift och en skriftlig tentamen. Bedömning av projektuppgiften baseras både på form och innehåll i rapport, dessutom krävs godkänd muntlig presentation. Betyget utgörs av viktat medelvärde av de två betygsatta momenten.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VVR120/VVRF10 eller VVR145/VVRA05 eller motsvarande kurs i hydraulik 


Begränsat antal platser: Nej
Kurslitteratur

Larry W. Mays, Water Distribution System Handbook, McGraw-Hill, ISBN: 9780071342131, 2000.
U. S. Environmental Protection Agency, Water Distribution System Analysis:Field Studies, Modeling and Management -A Reference Guide for Utilities , EPA/600/R-06/028 December 2005.
Water Supply (Sixth Edition), Don D. Ratnayaka, Malcolm J. Brandt, Michael Johnson, Elsevier, ISBN: 978-0-7506-6843-9, July 2009.


Kontaktinfo och övrigt
Kursansvarig: Magnus Larson, magnus.larson@tvrl.lth.se
Hemsida: http://www.tvrl.lth.se/utbildning/courses/



