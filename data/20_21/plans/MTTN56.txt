
Kursplan 2020/21 MTTN56





Kursplan för
Förpackningsmaterial, fördjupning
Packaging Material Science
MTTN56, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Teknik. 
Obligatorisk för: MFIPDES2
Valfri för: B4, I5, M5, MD4, MLIV1
Undervisningsspråk: Kursen ges på engelska

Syfte
Kursen är multidisciplinär med syftet att ge studenter kunskap
om och praktisk erfarenhet av egenskaper och funktioner hos
förpackningsmaterial och utvärdera dem ur ett
försörjningskedjeperspektiv.

Mål
Kunskap och förståelse
För godkänd kurs skall studenten
Förstå och förklara olika egenskaper och funktioner hos
förpackningsmaterial.
Förstå och förklara hur olika processer i försörjningskedjor
påverkar funktionalitet hos förpackningsmaterial.
Förstå och förklara hur förpackningsmaterial  och innehållet
i förpackningen interagerar.
Erhålla kunskap om standardiserade metoder som används för att
utvärdera funktionalitet hos förpackningsmaterial.



Färdighet och förmåga
För godkänd kurs skall studenten
Utföra standardiserade metoder på förpackningsmaterial för
att utvärdera funktionalitet.
Planera, utföra och rapportera utvärderingar av
förpackningsmaterial och dess konsekvenser i
en försörjningskedja.
Utvärdera konsekvenserna av materialval för en produkt i en given
försörjningskedja.




Värderingsförmåga och förhållningssätt
För godkänd kurs skall studenten
Kritiskt utvärdera och använda information i
materialvetenskapslitteraturen och analysera den i ett
försörjningskedjeperspektiv.
Kritiskt och konstruktivt utvärdera och ge feedback på andra
studenters arbete.

Kursinnehåll
Föreläsningar om förpackningsmaterial och standardiserade
metoder för utvärdering av förpackningsmaterial ges av experter
från akademi och industri. Laborationer på standardiserade
metoder för karaktärisering av materialegenskaper. Studiebesök
till olika förpackningsmaterialföretag. Litteraturstudie,
skriftliga uppgifter om förpackningsmaterial och dess egenskaper.
Parallellt projekt med utvärdering av egenskaper
hos förpackningsmaterial i en definierad försörjningskedja.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Laborationsrapporter, litteraturstudie och projektuppgift (inklusive skriftlig rapport, muntlig presentation och opposition). Slutbetyget baseras på den sammanlagda poängen från alla kursmoment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Inlämningsuppgifter och litteraturstudie. 
Antal högskolepoäng: 3,5. Betygsskala: UG.  Prestationsbedömning: Inlämningsuppgifter samt litteraturstudie med bedömningen godkänd/underkänd.
  Delmomentet omfattar: Inlämningsuppgifter inklusive labbrapporter och reflektioner. 
Litteraturstudie. 
Kod: 0220. Benämning: Projektrapport. 
Antal högskolepoäng: 4. Betygsskala: UG.  Prestationsbedömning: Projektrapport med bedömningen godkänd/underkänd  Delmomentet omfattar: Projekt: Försörjningskedjeanalys av ovanstående laborationsresultat. 
Antagningsuppgifter
Förutsatta förkunskaper: Bachelor in Food engineering, Chemistry, Chemical engineering, Biotechnology or Mechanical engineering.
Begränsat antal platser: Nej
Kurslitteratur

Gordon L Robertsson : Food Packaging , Principles and Practice. CRC Press, 2012, ISBN: 9781439862414.
Vetenskapliga artiklar och utvalda bokkapitel inom förpackningsmaterial och förpackningslogistik.


Kontaktinfo och övrigt
Kursansvarig: Jenny Schelin, jenny.schelin@tmb.lth.se
Lärare: Katrin Molina Besch, katrin.molina-besch@plog.lth.se
Lärare: Mathias Wallin, mathias.wallin@solid.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.plog.lth.se/education/master-courses/ 



