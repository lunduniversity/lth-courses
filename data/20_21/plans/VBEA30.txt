
Kursplan 2020/21 VBEA30





Kursplan för
Kommunikation och datorverktyg
Communication and Computer Tools
VBEA30, 8 högskolepoäng, G1 (Grundnivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: IBYA1, IBYI1, IBYV1
Undervisningsspråk: Kursen ges på svenska

Syfte
Kursen syftar till att studenten behärskar grundläggande
ingenjörsteknisk problemlösning med hjälp av datorverktyg samt
grunderna i muntlig och skriftlig framställning. Kursens
färdighetsträning är utvidgad till att också omfatta studie
-och karriärplanering.

Mål
Kunskap och förståelse
För godkänd kurs skall studenten
vara förtrogen med:

de olika krav man ställer på muntlig och skriftlig
framställning.
retorikens och presentationsteknikens grunder.
datorstödd modellering och beräkning samt hur olika resultat
kan illustreras.
ritteknikens grunder samt bygginformationsmodellen
olika studiestrategier.


Färdighet och förmåga
För godkänd kurs skall studenten

kunna kommunicera muntligt och skriftligt i sådana avseenden
som hänger samman med de fortsatta studierna och den kommande
rollen som ingenjör.
kunna utföra en informations- och litteratursökning.
använda  grundläggande funktioner i 
bygginformationsmodellen.
kunna lösa grundläggande ingenjörstekniska problem.


Värderingsförmåga och förhållningssätt
För godkänd kurs skall studenten

kunna förstå och värdera källor i såväl muntlig som
skriftlig framställning.
kunna läsa och tolka ritningar och bearbeta ett projekt
vidare.
kunna ta ställning till vilka ingenjörsmässiga verktyg som
behövs i olika situationer.


Kursinnehåll
Med ett ingenjörsmässigt perspektiv behandlar kursen
grundläggande kommunikation. Härvid tränas studenten också
praktiskt i presentationsteknik, retorik och opposition för den
muntliga framställningen och i rapportskrivningsmetodik
(disposition, källkritik, metodik, litteratursökning) för den
skriftliga framställningen.
För att särskilt stödja den skriftliga och visuella
framställningen ingår att kunna hantera grundläggande
datorprogram för dessa ändamål.
Även seminarier i studie- och karriärplanering ingår som
kursmoment.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Alla obligatoriska moment ska vara godkända för erhållande av godkänt slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Kommunikation och datorverktyg, del 1. 
Antal högskolepoäng: 3. Betygsskala: UG.  Prestationsbedömning: Godkända inlämningar och uppfyllda närvarokrav.  Delmomentet omfattar: Kommunikation och datorverktyg. 
Kod: 0218. Benämning: Kommunikation och datorverktyg, del 2. 
Antal högskolepoäng: 5. Betygsskala: UG.  Prestationsbedömning: Godkända inlämningar och uppfyllda närvarokrav.  Delmomentet omfattar: Kommunikation och datorverktyg. 
Antagningsuppgifter
Begränsat antal platser: Nej
Kursen överlappar följande kurser: EDAA15
Kurslitteratur

Hamrin G.: Byggnadsritning. Ritsätt och ritregler. AMG Hamrin, 1996, ISBN: 9186852159. REFERENSLITTERATUR.
Undervisningsmaterial via kurshemsida.
I. Lindstedt: Talarens hantverk; Att göra framgångsrika presentationer. Studentlitteratur, 2015, ISBN: 9789144096667. Obligatorisk.
Eftersom utvecklingen går snabbt kan kurslitteraturen ändras. Viss litteratur finns tillgänglig på nätet.
Eastman, Charles M: BIM Handbook. Wiley, 2011, ISBN: 9780470541371. REFERENSLITTERATUR.


Kontaktinfo och övrigt
Kursadministratör: Kolbrun Arnadottir, kolbrun.arnadottir@construction.lth.se
Kursansvarig: Anne Landin, anne.landin@construction.lth.se
Hemsida: http://Canvas



