
Kursplan 2020/21 FMNN25





Kursplan för
Avancerad kurs i numeriska algoritmer med Python/SciPy
Advanced Course in Numerical Algorithms with Python/SciPy
FMNN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: D4, E4-pv, F4, F4-bs, F4-fm, MSOC2, Pi4-bs, MMSR2
Undervisningsspråk: Kursen ges på begäran på engelska

Syfte
Kursen är tänkt som ett algoritmorienterat komplement till de
mer på metodanalys inriktade grund- och specialkurserna i
numerisk analys. Den betonar kopplingen mellan komplexa numeriska
algoritmer och moderna programmeringsspråk.

Mål
Kunskap och förståelse
För godkänd kurs skall studenten

kunna redogöra för beräkningsalgoritmers
grundprinciper.
kunna utförligt beskriva ett antal viktiga beräkningsproblem,
och sätt att angripa dem.


Färdighet och förmåga
För godkänd kurs skall studenten

kunna skriva beräkningsprogram på hög nivå.
kunna koda, testa och resultatsbedöma komplexa numeriska
algoritmer, med utnyttjande av beprövade programbibliotek.
kunna genomföra ett programmeringsprojekt i grupp, inklusive
identifikation av och uppdelning i delproblem, och eget ansvar för
lösandet av ett delproblem.
kunna redogöra för ett beräkningsprojekt, såväl i en
muntlig presentation som i en skriftlig rapport.


Kursinnehåll
Introduktion till Python utgående från programmeringskunskap i
andra språk/verktyg. Objektorienterad programmeringsstil i
beräkningsteknik. Scipy/Numpy datastrukturer.
Exempel på komplexa numeriska algoritmer från olika områden
inom numerisk analys.
Koppling till beräkningsbibliotek i C och Fortran (Netlib).
Automatiserade test i beräkningsprogrammering. Grafisk
representation av numeriska resultat (animering). Python för att
styra systemprocesser.
Innehållet kan komma att kompletteras med specialkunskap från
gästlärare.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Ett större programmeringsprojekt i grupp, med muntlig rapport inför övriga kursdeltagare. Opposition på någon annan grupps rapport. Obligatorisk närvaro vid alla redovisningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundkurs i numerisk analys. Kunskap i några av programmeringsspråken Java, C, C++, Fortran, Python samt MATLAB.
Begränsat antal platser: 45
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: NUMN25
Kurslitteratur

Führer, C, Solem, J.E., Verdier, O:: Scientific Computing with Python 3. Packt Publishing, 2016. Kommer ut i september 2016. Både i pappers- och i e-bokversion.


Kontaktinfo och övrigt
Kursansvarig: Claus Führer, claus.fuhrer@na.lu.se
Studierektor: Anders Holst, studierektor@math.lth.se
Kursadministratör: Student Office, expedition@math.lth.se
Hemsida: http://www.maths.lth.se/na/courses/FMNN25/



