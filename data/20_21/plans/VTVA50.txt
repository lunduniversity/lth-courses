
Kursplan 2020/21 VTVA50





Kursplan för
Transport och samhälle
Transports and Society
VTVA50, 9 högskolepoäng, G1 (Grundnivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: IBYI1, IBYV1
Undervisningsspråk: Kursen ges på svenska

Syfte
Kursen skall ge grundläggande kännedom om den fysiska
planeringen i samhällsbyggandet med tyngdpunkt på infrastrukturen
samt ge kunskap om transportsektorns marknad och krav från
samhälle och kunder samt om transportsektorns organisation och
dess aktörer. Kursens afu-del syftar till att knyta an kursen till
tillämpade moment inom järnvägs- och väg/trafikområdena.

Mål
Kunskap och förståelse
För godkänd kurs skall studenten

förstå och kunna redovisa processen på olika
planeringsnivåer vid fysisk planering
ha grundläggande kännedom om relevant lagstiftning och
avvägningen mellan olika intressen
ha kännedom om olika professionella aktörer i
infrastrukturprojekt
kunna beskriva de transportpolitiska målen på nationell och
europeisk nivå
ha grundläggande kännedom om trafikens säkerhets- och
miljöeffekter
kunna beskriva resenärers och transportköpares krav och behov
av transporter


Färdighet och förmåga
För godkänd kurs skall studenten

kunna i skriftlig och muntlig form, redovisa kunskaper
inhämtade från föreläsningar, egna fältstudier och
litteraturstudier
kunna sammanställa information från olika källor, jämföra
och dra självständiga slutsatser


Kursinnehåll
LP1
Kursen går över två läsperioder. I kursens första del
behandlas hur transportsektorn ser ut, samt samhällets krav på
transportsektorn. Tyngdpunkten i denna del ligger på fysisk
planering och kopplingen till transportbehovet. Vi går igenom
planeringsprocessen på nationell, regional och kommunal nivå,
aktörer och regelverk samt interaktionen mellan dessa.
Transportmyndigheternas organisation presenteras med tonvikt på
landtransporter. Kursinnehållet appliceras på ett eller flera
verkliga planeringsprojekt. Kunskaperna som inhämtats i LP1
redovisas i fallstudie-rapport som skrivs och presenteras gruppvis.
Varje grupp skall även opponera på en annan grupps rapport och
presentation. Särskilt dokument utdelas som stöd för
rapportinnehållet.
LP2
I andra läsperioden studerar vi trafikens uppkomst och
drivkrafter, förutsättningar för och efterfrågan på olika
transportslag. Med koppling till de transportpolitiska målen
studeras tillgänglighet, säkerhet, miljö- samt hälsoaspekter.
Förutsättningar för hållbara transporter diskuteras.
Kunskaperna som inhämtats i LP2 redovisas i rapport som skrivs och
presenteras gruppvis. Varje grupp skall även opponera på en annan
grupps rapport och presentation. Särskilt dokument utdelas som
stöd för rapportinnehållet. .

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt erfordras aktivt deltagande i diskussioner och genomgångar, godkända övningar, godkända rapporter och godkänd skriftlig tentamen. I kursen ingår även ett obligatoriskt studiebesök samt obligatorisk praktik: endera av kurserna Att arbeta på väg resp. Baskurs att vistas på järnväg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Transport och samhälle. 
Antal högskolepoäng: 9. Betygsskala: TH.  Prestationsbedömning: Betyg TH(U,3,4,5), som viktas ihop med slutbetyg på tentamen  Delmomentet omfattar: Skriftlig rapport och muntlig presentation, Lp1
Skriftlig rapport och muntlig presentation, Lp2 
Kod: 0212. Benämning: Arbetslivsförankrad utbildning. 
Antal högskolepoäng: 0. Betygsskala: UG. 
Antagningsuppgifter
Begränsat antal platser: Nej
Kursen överlappar följande kurser: AAK630, VTT612, VTVA15, VTVA40
Kurslitteratur

Christer Hydén (red.): Trafiken i den hållbara staden. Studentlitteratur, 2008, ISBN: 9789144053011. 498 sidor.
Referenslitteratur: ett webb-baserat kursbibliotek står till studenternas förfogande.


Kontaktinfo och övrigt
Examinator: Helena Svensson, helena.svensson@tft.lth.se
Hemsida: http://www.tft.lth.se/utbildning/grundutbildning/
Övrig information: Eventuella kostnader för resor i samband med AFU/obligatoriska studiebesök bekostas av studenten.



