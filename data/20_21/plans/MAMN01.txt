
Kursplan 2020/21 MAMN01





Kursplan för
Avancerad interaktionsdesign
Advanced Interaction Design
MAMN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Obligatorisk för: C3
Valfri för: D4-bg
Undervisningsspråk: Kursen ges på svenska

Syfte
Kursen syftar till att:

Studenten skall få fördjupade kunskaper kring avancerad
(dator)interaktion med nya former av informations- och
kommunikationsteknologi (IKT) med fokus på multimodala
gränssnitt
Öva studenten i att prototypa nya interaktionsidéer där
användningen av IKT understöds av alternativa inmatningsmetoder,
t ex sensorer, samtidigt som man arbetar enligt en
användarcentrerad designprocess
Utveckla studentens verktygslåda när det gäller iterativa
design-metoder, design-process och användar-utvärdering


Mål
Kunskap och förståelse
För godkänd kurs skall studenten

Beskriva möjligheter och begränsningar av användandet av
multimodala interaktionsformer, applicerat på den egna designen
(rapport)
I en rapport, skriven på engelska, visa hur man tillämpat en
användar-centrerad designprocess i en snabb utvecklingsprocess
genom att:
1: beskriva tekniken och vilka designbeslut som är gjorda
2: motivera de designbeslut som är gjorda baserat på teori och
användartester


Färdighet och förmåga
För godkänd kurs skall studenten

Tillämpa och utöka sina tidigare kunskaper i programmering
och kunna skapa en applikation som läser av och visar värdet av
sensordata
Tillämpa och utöka tidigare kunskaper i kognition och
interaktionsdesign (designprocesser och metoder) i ett
utvecklingsprojekt med snabba iterationer
I grupp tillsammans kunna skapa en fungerande (T-) prototyp av
en applikation som har den nödvändiga detaljrikedomen och
helheten för att multimodal interaktion ska kunna testas av
slutanvändare

 

Värderingsförmåga och förhållningssätt
För godkänd kurs skall studenten

Överväga alternativa, multimodala former av interaktion som
ligger bortom den traditionella skärm-metaforen i ny
interaktionsdesign
Tillämpa en designstrategi som tar till vara att multimodala
interaktionsformer ger användaren frihet att välja hur ett
gränssnitt ska användas / styras och hur information kan tas
emot
Visa vikten av att involvera relevanta användargrupper i
designprocessen genom att praktiskt involvera representanter under
sitt projekt och beskriva detta i rapporten

 

Kursinnehåll
Kursen är till största del byggd kring ett design- och
programmeringsprojekt som genomförs i grupper. Projektet tränar
studenternas förmåga till självständigt arbete i en
användarcentrerad designprocess med snabba design-iterationer som
har likheter med XP (eXtreme Programming).  Strukturerad
handledning ges för att hjälpa till att nå projektmålen. Kursen
hålls ihop av aktiviteter som understödjer projekt-processen:

Individuella uppgifter
Brainstorming
Fler-gruppshandledning
Mellan-redovisning
Rapport på engelska
Avslutande mässa
Reflektion av eget lärande och grupp-processen

Projektet kännetecknas av experimenterade med
icke-traditionella (avancerade) interaktionsformer, genom att man
utnyttjar exempelvis sensorer (t ex GPS, accelerometer och gyro)
eller tal för att ge insignaler och t ex ljud och vibrationer för
att ge återkoppling. Som plattform används en Android
smartphone, eftersom den både är programmeringsbar och
innehåller många sensorer.
Ett urval föreläsningar ger teoretisk underbyggnad kring
avancerade interaktionsformer baserade huvudsakligen på
interaktion som ligger bortom den traditionella skärm-metaforen, t
ex:

Fördjupad designmetodik, metoder och processer
Exempel på icke-visuell interaktion som gester,
röstinteraktion, ljud, haptik, mobil AR, tangible interaction

Vissa moment är obligatoriska (introduktionsföreläsning,
projekt-introduktion, brainstorming, redovisningar).
Kompensationsuppgift som i någon mån uppväger det lärandemoment
som missats krävs in i de fall en student inte kan närvara.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkänt projektarbete, deltagande på obligatoriska moment, samt genomförande av individuella uppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Minst fem terminers heltidsstudier på civilingenjörsutbildningen
MAMA15 Interaktionsdesign, grundkurs eller MAMN25 Interaktionsdesign
EDA016 Programmeringsteknik eller EDA017 Programmeringsteknik eller EDAA45 Programmering, grundkurs eller EDAA55 Programmeringsteknik
EDAA01 Programmeringsteknik - fördjupningskurs
EXTA65 Kognition eller TEK210 Kognition


Begränsat antal platser: 60
Urvalskriterier: Platsgaranti för studenter på InfoCom som har kursen i sitt obligatorium och som har anmält sig i tid. Urval för resterande platser: Antal poäng som har uppnåtts eller tillgodoräknats på programmet i LADOK den 28 februari. Förtur ges till studenter vars program har kursen listad i läro- och timplanen.
Kurslitteratur

Utdelat material. Allt material är tillgängligt på kursens hemsida.


Kontaktinfo och övrigt
Kursansvarig: Kirsten Rassmus Gröhn, universitetslektor, tekn dr, kirre@certec.lth.se
Examinator: Charlotte Magnusson, charlotte.magnusson@certec.lth.se
Hemsida: http://www.eat.lth.se/kurser/interaktionsdesign/avancerad_interaktionsdesign_mamn01/
Övrig information: Obligatoriska moment: introduktionsföreläsning, projektpresentationer och gemensamma projektaktiviteter.




