
Kursplan 2020/21 EITN65





Kursplan för
Mätning och modellering av centrala nervsystemets funktion
Measurement and Modeling of the Central Nervous System Function
EITN65, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Valfri för: BME4-sbh, N4-nbm, Pi4-biek
Undervisningsspråk: Kursen ges på begäran på engelska

Syfte
Att ge kunskap om hur nervsystemet fungerar, och hur det
modelleras på olika nivåer, från cellnivå till högre
hjärnfunktioner. Att förstå processerna för nervimpulser på
cellnivå, och hur dessa mäts och simuleras. Att förstå hur
celler kopplas ihop i enkla nätverk, och hur dessa kan simuleras.
Att förstå hur högre funktioner kan beskrivas, modelleras och
simuleras. Att förstå hur nervsignaler kan mätas genom både
invasiva och icke invasiva metoder. Förstå grundläggande
elektronik som impedans, förstärkning och filtrering vilket är
nödvändigt för att kunna mäta signalerna. Förstå
grundläggande signalanalys av nervsignaler, som spiksortering och
korrelation.

Mål
Kunskap och förståelse
För godkänd kurs skall studenten
förstå hur nervcellers signaler uppkommer, kopplas och
utbreds.
förstå modellering av nervceller, både enskilda och i
populationer.
förstå kraven på mätteknik för att kunna registrera
nervsignaler, både invasivt och med ytelektroder.

Färdighet och förmåga
För godkänd kurs skall studenten
kunna föra ett resonemang om hur nervsystemet fungerar på
olika nivåer och redogöra för hur dessa kan mätas och
simuleras.
kunna beskriva funktionen hos nervsystemet på olika nivåer och
kunna sätta upp en simulering av dessa.
kunna beskriva hur nervsignaler kan mätas på olika sätt och
vilka krav dessa ställer.

Värderingsförmåga och förhållningssätt
För godkänd kurs skall studenten
förstå de etiska frågeställningar i analys av signaler från
CNS och vid mätning av dessa.
kunna se begränsningarna i resultaten av analys och
modellering.

Kursinnehåll
Kursen ges i form av föreläsningar samt 5 inlämningsuppgifter
där studenterna får tillämpa de olika simulerings- och
modelleringsmetoderna. Föreläsningarna kommer att innefatta
funktion och modellering av nervsystemet på olika nivåer samt
genomgång av de simuleringsverktyg som kommer att användas.
Kursen täcker även mätmetoder för nervsignaler in vitro och in
vivo och den elektronik som behövs för detta. Kursen avslutas med
ett mindre projekt där studenterna i par väljer ett problem och
simulerar dess beteende alternativt analyserar dess signaler. I
kursen ingår även en workshop om etik kring de etiska
frågeställningar som är aktuella.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd kurs kräver deltagande i etik-workshop, godkända inlämningsuppgifter och godkänd rapport och presentation av projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Skriftlig rapport. 
Antal högskolepoäng: 5. Betygsskala: UG.  Prestationsbedömning: Godkänd skriftlig rapport. 
Kod: 0215. Benämning: Inlämningsuppgifter. 
Antal högskolepoäng: 2,5. Betygsskala: UG.  Prestationsbedömning: Godkända inlämningsuppgifter. 
Antagningsuppgifter
Förutsatta förkunskaper: Grundläggande kurser inom programmering, fysiologi och signalbehandling
Begränsat antal platser: 32
Urvalskriterier: Antal poäng på programmet.
Förtur ges till studenter vars program har kursen listad i sin lär- och timplan.
Kurslitteratur

Kursen bygger på material som delas ut i samband med föreläsningarna.
Wulfram Gerstner, Werner M. Kistler, Richard Naud and Liam Paninski: Neuronal Dynamics. Cambridge University Press, 2014, ISBN: 978-1107635197. http://neuronaldynamics.epfl.ch/index.html.
Paul Miller, Terrence J. Sejnowski and Tomaso A. Poggio: An introductory course in Computational Neuroscience. MIT Press, 2018.


Kontaktinfo och övrigt
Kursansvarig: Anders J Johansson, anders.j.johansson@eit.lth.se
Hemsida: http://www.eit.lth.se/kurs/eitn65
Övrig information: Lärare på LTH och vid medicinska fakulteten ansvarar för undervisningen. Gästföreläsningar från andra fakulteter kan även förekomma.



