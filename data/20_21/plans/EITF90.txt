
Kursplan 2020/21 EITF90





Kursplan för
Ellära och elektronik
Electromagnetics and Electronics
EITF90, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Teknik. 
Obligatorisk för: BME2, F2, N2
Alternativobligatorisk för: W3
Valfri för: Pi4
Undervisningsspråk: Kursen ges på svenska

Syfte
I princip alla tekniska system har en eller flera viktiga delar
som kan klassas som elektroniska, många är till och med helt
elektroniska. Särskilt medför de flesta mätsituationer att en
fysikalisk storhet omvandlas till en elektrisk signal. Detta har
medfört en världsomfattande industri och arbetsmarknad, och de
flesta civilingenjörer förutsätts ha grundläggande kunskaper i
elektronik.
Kursen är en grundläggande modelleringskurs avseende
elektroniska system. Särskilt betonas modelleringskedjan 1)
bestäm kretsmodeller för de fysikaliska processerna i de olika
komponenterna såsom motstånd, transistorer etc, 2) utför
matematisk analys av kretsmodellen och 3) tolka resultaten i form
av systemparametrar som förluster och förstärkning.

Mål
Kunskap och förståelse
För godkänd kurs skall studenten

kunna använda begrepp såsom elektriska och magnetiska fält,
ström, spänning, effekt, impedans, överföringsfunktion,
förstärkning och bandbredd för att beskriva och diskutera ideer,
problem och lösningar rörande grundläggande komponenter och
enkla elektroniska system för sakkunniga inom ellära och
elektronik.


Färdighet och förmåga
För godkänd kurs skall studenten

kunna skapa kretsmodeller för enkla elektriska system.
kunna beräkna resistans och kapacitans för givna
geometrier.
kunna analysera givna linjära och olinjära kretsar med ett
fåtal noder för hand.
kunna designa kretsar som uppnår givna specifikationer, till
exempel enkla passiva filter och förstärkare.


Värderingsförmåga och förhållningssätt
För godkänd kurs skall studenten

utgående från en given frågeställning för ett
system kunna välja modelleringsnivå och analysmetod för att på
ett effektivt sätt besvara frågan.


Kursinnehåll
Kursen består av kretsteori, elektromagnetisk fältteori och
elektronik. I kretsteorin och fältteorin behandlas elektriska
storheter, grundläggande analysverktyg samt verkliga kretselement
och motsvarande ideala kretsmodeller. Kretsteorin används
därefter inom elektroniken för att studera halvledarkomponenter
och elektriska system.
Grundläggande elektriska storheter: Ström, spänning,
potential, motstånd, ledningsförmåga, permittivitet, impedans,
admittans och effekt.
Grundläggande analysverktyg: Maxwells ekvationer, elstatik,
magnetostatik, randvillkor, Kirchhoffs lagar, räkneregler för
linjära tidsinvarianta kretsar, nodanalys och
tvåpolsekvivalenter.
Grundläggande kretselement: motstånd, spolar, kondensatorer,
spänningskällor, strömkällor, förstärkare och
transmissionsledningar. Modellering: verkliga kretsar med ideala
kretselement, överföringsfunktion och filter.
Halvledarkomponenter och elektriska system:
operationsförstärkare, förstärkarkopplingar, dioder,
transistorer, integrerade kretsar och digitala system.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Frivilliga uppgifter under kursens gång kan ge bonus på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: För N: FMFF20 Nanoteknikens matematiska metoder. För F: FMAF05 Matematik - System och transformer. För BME: samtidigt deltagande i ETI265/EITA50 Signalbehandling i multimedia.
Begränsat antal platser: Nej
Kursen överlappar följande kurser: ETE115, EITA35, ESS010, ETE022, ETIA01
Kurslitteratur

Sjöberg D, Gustafsson M: Kompendium i Kretsteori, ellära och elektronik.
Gustafsson M, Karlsson A, Sjöberg D: Exempelsamling i Kretsteori, ellära och elektronik.


Kontaktinfo och övrigt
Kursansvarig: Daniel Sjöberg, daniel.sjoberg@eit.lth.se
Kursansvarig: Mats Gustafsson, mats.gustafsson@eit.lth.se
Hemsida: http://www.eit.lth.se/kurs/eitf90



