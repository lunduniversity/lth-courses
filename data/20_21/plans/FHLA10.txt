
Kursplan 2020/21 FHLA10





Kursplan för
Hållfasthetslära, grundkurs
Solid Mechanics, Basic Course
FHLA10, 4,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: F2
Undervisningsspråk: Kursen ges på svenska

Syfte
Kursen syftar till att ge baskunskaper i hållfasthetslära med
tillämpningar på verklighetsnära problem.

Mål
Kunskap och förståelse
För godkänd kurs skall studenten

ha förmåga att förstå den klassiska hållfasthetslärans
principiella grunder.


Färdighet och förmåga
För godkänd kurs skall studenten

ha uppnått den kunskap som är nödvändig för att kunna
tillgodogöra sig de olika fortsättningskurserna inom
hållfasthetsläran.


Värderingsförmåga och förhållningssätt
För godkänd kurs skall studenten

kunna analysera, värdera och dimensionera vanligt
förekommande konstruktionselement.


Kursinnehåll
I kursen definieras hållfasthetslärans två mest
grundläggande begrepp, spänning och töjning och sambandet mellan
dessa båda storheter etableras. Ett viktigt delmoment i kursen är
spänningsanalys, med tonvikten lagd på det plana
spänningstillståndet. Spännings- och deformationsanalysen
tillämpas på de tre grundläggande belastningsfallen enaxligt
drag/tryck, vridning och böjning. Denna kunskap kommer också att
användas för att lösa statiskt obestämda problem inom
balkböjningen. Som en introduktion till behandling av material med
tidsberoende egenskaper ägnas ett avsnitt åt sambandet mellan
spänning och töjning i reologiska modeller.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen efter kursens slut.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMA430 Flerdimensionell analys, grundläggande kurser i Mekanik.
Begränsat antal platser: Nej
Kursen överlappar följande kurser: FHL013, FHL055
Kurslitteratur

Hållfasthetslära för F - Utdrag ur Introduktion till hållfasthetslära. Kurslitteraturen tillhandahålls av Avdelningen för Hållfasthetslära.


Kontaktinfo och övrigt
Lärare: Jonas Engqvist, jonas.engqvist@solid.lth.se
Kursansvarig: Mathias Wallin, mathias.wallin@solid.lth.se
Hemsida: http://www.solid.lth.se



