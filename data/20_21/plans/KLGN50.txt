
Kursplan 2020/21 KLGN50





Kursplan för
Projekt: Utveckling av livsmedelsprodukter
Project in Food Product Development
KLGN50, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-04-20
Allmänna uppgifter
Huvudområde: Livsmedelsteknik och nutrition. 
Obligatorisk för: MLIV2
Alternativobligatorisk för: B5-lm
Undervisningsspråk: Kursen ges på engelska

Syfte
Att få fördjupade kunskaper och träning i projektorienterat
arbete. Erhålla insikt i nyckelstegen i utvecklingen av en
produkt, processer eller tjänster inom ämnet.

Mål
Kunskap och förståelse
För godkänd kurs skall studenten

Förstå och kunna diskutera olika steg i en utvecklingsprocess
av en livsmedelsprodukt eller process.
Förstå vilka krav som ställs på livsmedelsprodukt eller
processutveckling ur tekniska, ekonomiska och samhälleliga
perspektiv.
Ha full insikt i hur en projektgrupp arbetar inklusive kunskap
kring vanliga verktyg som används vid projektledning.


Färdighet och förmåga
För godkänd kurs skall studenten

Kunna förklara och tillämpa sambanden mellan grundläggande
teknisk teori och de frågeställningar som uppkommer i det valda
utvecklingsprojektet.
Ha förmåga att individuellt kunna utföra projektuppgifter
samt kunna samarbeta i en internationell miljö.
Utifrån universitetets biblioteksresurser och öppna
elektroniska källor söka, värdera och bearbeta för projektet
relevant information.
Kunna dokumentera sitt arbete på engelska och presentera
arbetet muntligt.
Kunna reflektera kring den egna rollen i en projektgrupp.


Värderingsförmåga och förhållningssätt
För godkänd kurs skall studenten

Kunna arbeta i linje med etablerad vetenskaplig och industriell
standard samt ha en förståelse för eventuella etiska krav som
ställs på projektet.
Ha förmåga att kunna göra relevanta bedömningar i projektet
rörande såväl risker som ekonomiska och miljömässiga
faktorer.
Ha förmåga att kunna identifiera behov av ytterligare
kunskap.


Kursinnehåll
Projektet utgörs av arbete i en grupp under en längre period.
Arbetet genomförs i stegen
innovationsprocess-planering-litteratursökning-utvärdering-och
rapportering.
Viktiga koncept framförallt rörande projektledning understöds
via föreläsningar omkring projektmanagement, riskvärdering,
processdesign och statistisk utvärdering.
Undervisningsformen omfattar föreläsningar, skriftliga
rapporter, muntliga presentationer, laborationer, video och egen
reflektion.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig projektrapport, aktivt deltagande i projektarbete och i gruppdynamikövningar, muntlig presentation, muntlig individuell tentamen på projektrapport samt populärvetenskaplig video. Graderat slutbetyg baseras på individuell muntlig tentamen på projektrapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt: Produktutveckling för livsmedel. 
Antal högskolepoäng: 12. Betygsskala: TH.  Prestationsbedömning: Skriftlig rapport, muntlig individuell examination samt aktivt deltagande i produktion av populärvetenskaplig video baserad på rapporten.
 
Kod: 0218. Benämning: Gruppdynamik. 
Antal högskolepoäng: 2. Betygsskala: UG.  Prestationsbedömning: Aktivt deltagande i övningar i gruppdynamik. 
Kod: 0318. Benämning: Projekt planering. 
Antal högskolepoäng: 1. Betygsskala: UG.  Prestationsbedömning: Muntlig samt skriftlig redovisning av projektplan. 
Antagningsuppgifter
Förkunskapskrav:
KLGN30 Livsmedelskemi och nutrition  eller KMBF05 Livsmedelsmikrobiologi


Förutsatta förkunskaper: KLGN25 Livsmedelsteknologi för formulering och KLGN15 Livsmedelsindustrins relation till samhälle och konsument
Begränsat antal platser: Nej
Kursen överlappar följande kurser: KMBN02
Kontaktinfo och övrigt
Kursansvarig: Federico Gomez, federico.gomez@food.lth.se
Lärare: Björn Bergenståhl, bjorn.bergenstahl@food.lth.se



