
Kursplan 2020/21 YTHA55





Kursplan för
Produktionsplanering och ledarrollen
Production Planning and the Role of Management
YTHA55, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Obligatorisk för: YL2
Undervisningsspråk: Kursen ges på svenska

Syfte
Kursen syftar till att ge kunskap om arbetet med planering,
utformning och organisering av en produktionslinje inom
livsmedelsindustri, livsmedelsbutik, storhushåll eller
restaurang.

Mål
Kunskap och förståelse
För godkänd kurs skall studenten
• kunna redogöra för kravhantering, planläggning och
utformning av lokal med utrustning samt bemanning vid om-, till-
och nybyggnad av en produktionslinje för livsmedel
• kunna identifiera företagsekonomiska problemställningar med
hjälp av ett företags årsredovisning samt kunna använda enkla
modeller för produkt- och investeringskalkylering
• kunna redogöra för nödvändiga myndighetskontakter vid
planering och för tillämpbara regelverk (bygg-, livsmedels-,
miljö- och arbetsmiljölagstiftning)
• ha förståelse för olika arbetsmiljöaspekters betydelse
• kunna redogöra för olika hjälpmedel och
förbättringsverktyg vid produktionsstyrning.


Färdighet och förmåga
För godkänd kurs skall studenten

utifrån kända behov planera och skapa förutsättningar för
att starta och driva en produktionsplanering i projektform.


Kursinnehåll
Kursen tar upp vad som krävs för att upprätta en
produktionslinje från planering till implementering och drift. Den
behandlar utformning av lokaler och utrustning samt bemanning men
även arbetsmiljö- och gruppdynamikaspekter. Kursen belyser vilka
myndighetskontakter och lagstiftning (bygg-, livsmedels- och
arbetsmiljölagstiftning) som måste beaktas. Vidare gås modeller
för produkt- och investeringskalkylering och anbudsförfarande
igenom samt verktyg för produktionsstyrning, som till exempel Lean
Production.
 

Kursens examination
Betygsskala: UG - (U,G) - (Underkänd, Godkänd)
Prestationsbedömning: En muntlig presentation gruppvis. Skriftliga delrapporter samt en skriftlig slutrapport.

 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0109. Benämning: Produktionsplanering och ledarrollen. 
Antal högskolepoäng: 3,5. Betygsskala: UG.  Prestationsbedömning: Skriftlig tentamen. 
Kod: 0209. Benämning: Rapporter över det inom temat genomförda projektarbetet. 
Antal högskolepoäng: 4. Betygsskala: UG.  Prestationsbedömning: Aktivt deltagande under projektarbetet, godkänd rapport samt muntlig presentation av projektet. Projektet utföres i grupp men alla i gruppen ska kunna redogöra för och förklara innehållet i rapporten. 

Under kursen anordnade gästföreläsningar, studiebesök och seminarier är obligatoriska. Vid laga förhinder får studenten genomföra en uppgift med motsvarande innehåll. 
Antagningsuppgifter
Förutsatta förkunskaper: YTHA68, YTHA30, YTHA35.
Begränsat antal platser: Nej
Kursen överlappar följande kurser: YTH202
Kurslitteratur

Eklund, Sven: Arbeta i projekt, individen, gruppen, ledaren. Studentlitteratur , 2011, ISBN:  ISBN: 9789144072753.
Arbetsmiljölagstiftningen.
Boverkets byggregler.
Kommunala renhållningsregler.
Bellgran, M: Produktionsutveckling: Utveckling och drift av produktionssystem. Studentlitteratur AB, 2005, ISBN: 9144033605.
Bergenståhl - Perborg: Kompendium i Industriell anläggningsteknik. 2005.
Nilsson,B. I. och Perborg, L: Kompendium. 2011.
Internetkällor enligt anvisningar.
Bohgard, Mats: Arbete - Människa - Teknik. Sverige Prevent, 2005.
Livsmedelslagstiftningen.


Kontaktinfo och övrigt
Kursansvarig: Birgitta Åsman, birgitta.asman@food.lth.se
Hemsida: http://www.livsmedel.lth.se
Övrig information: Under kursen anordnade gästföreläsningar, studiebesök och seminarier är obligatoriska. Vid laga förhinder får studenten genomföra en uppgift med motsvarande innehåll.



