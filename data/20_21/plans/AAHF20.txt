
Kursplan 2020/21 AAHF20





Kursplan för
Arkitektur - I tid och rum
Architecture - In Time and Space
AAHF20, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Alternativobligatorisk för: A3
Undervisningsspråk: Kursen ges på svenska

Syfte
Syftet är att genom gestaltning i komplexa kontextuella
sammanhang präglade av olika tidsavtryck ge studenten kunskap om
arkitekturens rumsliga egenskaper och utveckla dennes förmåga att
utforma arkitektur i fysiskt specifika och socialt sammansatta
situationer. Särskilt fokus ägnas miljöer av kulturhistoriskt
värde och hur dessa kan vidareutvecklas i samtiden och över
tid.

Mål
Kunskap och förståelse
För godkänd kurs skall studenten
visa fördjupad kunskap om metoder och teoretisk grund inom
området arkitektur och bebyggelsemiljö med speciellt fokus på
kulturhistoriska värderingar.

Färdighet och förmåga
För godkänd kurs skall studenten
visa förmåga att inom ett projekt som medvetet förhåller sig
till kulturhistoriska värden gestalta, vårda eller förnya
miljöer och byggnader.
visa förmåga att identifiera och hantera grundläggande
frågeställningar inom arkitekturens och samhällsbyggandets
områden.
visa förmåga att med adekvat arkitektonisk metod och syntes,
kritiskt, självständigt och kreativt genomföra skapande
uppgifter inom kursens program.
visa förmåga att presentera sitt arkitekturprojekt så att det
kommunicerar på ett, för yrket, acceptabelt sätt.

Värderingsförmåga och förhållningssätt
För godkänd kurs skall studenten
kunna bedöma värdet för det egna projektet hos olika typer av
bakgrundsinformation.
visa förmåga att kritiskt värdera det egna arbetsresultatet
under och efter designprocessen.

Kursinnehåll
Kursen ger grundläggande information om historiska byggnader
och kulturmiljöer samt hur dessa diskuteras och värderas i
praktik och teori. Adekvata metoder introduceras och i en
tillämpande gestaltningsuppgift tränas studenten i hur dessa
byggnader och miljöer kan värnas, vårdas och förändras över
tid och i sin framtida kontext.

Gestaltningsuppgiften - det dominerande inslaget - finns i ett
urbant eller landskapligt sammanhang. Projektuppgiften skall
inbjuda till en kritisk granskning av arkitekturens grunder samt
stimulera till ett experimentellt arbetssätt, där innovativa och
nydanande lösningar provas.

Studenter handleds på veckobasis och vid särskilda
delgenomgångar och tränas i att på ett strukturerat och
insiktsfullt sätt kommunicera arkitektur, i ord och bild.
Gestaltningsuppgiften stöds av föreläsningar, workshops,
litteraturstudier och seminarier. Slutlig examination sker vid en
offentlig genomgång där inbjudna externa kritiker medverkar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt krävs ett godkänt projekt, heltäckande dokumenterat i en portfölj, d.v.s. en sammanställning av projektet i ritningar, bilder, text och modellfoton. Dessutom krävs aktivt deltagande i schemalagd undervisning (minst 80% närvaro) som introduktioner, genomgångar och seminarier. Examinationen kommer att vara såväl muntlig som skriftlig.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
AADA01 Digitala verktyg 1
AADA05 Digitala verktyg 2
AADA10 Digitala verktyg 3
AADA15 Digitala verktyg 4
AAHF10 Hållbar arkitektonisk gestaltning eller ASBF05 Stadsbyggandets grunder
VBKA05 Arkitekturteknik 1: Arkitektur och bärverk
VBMA10 Arkitekturteknik 3: Byggnadsteknik & byggnadsfysik
ABKA01 Arkitekturteknik 4: Energi och installationsteknik
VBMA05 Arkitekturteknik 2: Byggnadsmaterial


Begränsat antal platser: Nej
Kursen kan ställas in: Om färre än 12 anmälda.
Kontaktinfo och övrigt
Kursansvarig: Tomas Tägil, tomas.tagil@arkitektur.lth.se
Övrig information: Ingen obligatorisk litteratur är knuten till kursen. AAHF20 är en färdighetstränande gestaltningskurs där dialoger i form av handledning och diskussioner i studentgrupper utgör huvudsakligt stöd för lärandet. 



