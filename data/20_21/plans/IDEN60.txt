
Kursplan 2020/21 IDEN60





Kursplan för
Ytbaserad modellering, rendering och design
Surface-based Modelling, Rendering and Design
IDEN60, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning ID
Beslutsdatum: 2020-02-18
Allmänna uppgifter
Huvudområde: Industridesign. 
Obligatorisk för: MD4
Undervisningsspråk: Kursen ges på engelska

Syfte
Ytbaserad 3D-modellering och rendering är en viktig del i
många industridesignprocesser. Efter att ha slutfört denna kurs
skall studenterna ha en fördjupad förståelse för 3D-design och
känna sig säkra i att självständigt översätta sina
designidéer till 3D-modeller lämpade för vidare utveckling och
presentation med hjälp av datorbaserade verktyg. Målet är att
utöka studenternas kunskaper och färdigheter inom ytmodellering,
som ett komplement till solidmodellering vid modellering av
komplexa ytor och för att ge studenterna kunskap kring verktyg och
analysmodeller för att skapa och modifiera ytor med hög
kvalitet.
För att på djupet förstå nyttan med ytmodellering kommer
studenterna att få undervisning i konceptuella verktyg för att
aktivt och kritiskt kunna reflektera över en 3D-forms
designaspekter i en industriell kontext. 

Mål
Kunskap och förståelse
För godkänd kurs skall studenten
Ha förståelse för och förmåga att kritiskt reflektera över
designaspekter och relationer mellan 3D-former, däribland aspekter
som:
-Ytkontinuitet och övergångar mellan ytor
-Ytor och kurvors krökning
-Dominant/subdominant/underordnad form
-Proportioner
Förstå och kunna genomföra den vedertagna arbetsgången för
3D-ytmodellering:
- Mjukvarors användargränssnitt, dvs menyer, fönster, ikoner,
snabbtangenter och mapphantering
- Det tredimensionella rummet; NURBS-geometrins historia och
principer, dvs punkter, kurvor och ytor
-Teoretisk förståelse av G0-, G1-, G2- och G3-kontinuitet

Färdighet och förmåga
För godkänd kurs skall studenten
- Fånga designidén genom konstruktion och manipulering av
3D-kurvor genom punkter i det tredimensionella rummet.
- Modellering av enkla kurvor som grundmaterial för enkla ytor
- Analysera kurvor och ytors krökning och kontinuitet
- Genom modellering av befintliga produkter övas konstruktion och
modifiering av ytor för noggrann objektbeskrivning
-Modifiering av ytor för att utforska relationer mellan former
- Fotorealistisk rendering av färdiga objekt genom texturering och
ljussättning; dvs  mapping av bilder och HDR-bilder (bilder med
stort dynamiskt omfång)
- Framtagning av grundläggande data för användning i annan
mjukvara samt för snabb prototypframställning

Värderingsförmåga och förhållningssätt
För godkänd kurs skall studenten
-Uppvisa en förmåga att bedöma de estetiska kvaliteterna hos
en design
-Uppvisa en förmåga att bedöma och verifiera kurvor och ytors
kvalitet

Kursinnehåll
Kursen bygger på kunskaper och färdigheter från tidigare
kurser i estetik, skissmodellering och CAD. Kursen består av
gruppföreläsningar kompletterade med individuell handledning

Kursens examination
Betygsskala: UG - (U,G) - (Underkänd, Godkänd)
Prestationsbedömning: 80 % närvaro krävs. Bedömningen grundar sig på dokumentation av individuella inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
AFOA25 Estetik I
IDEA95 Verkstadsintroduktion
MMTF25 CAD/CAM/CAE


Begränsat antal platser: Nej
Kursen överlappar följande kurser: MMKF25, IDEA85, IDEA90
Kurslitteratur

Aktuella mjukvarumanualer, hjälpfunktioner på nätet och i annan form, webbsidor från tredje part samt användarfora och diskussionsgrupper på nätet enligt den/de kursansvarigas anvisningar vid kursstart.


Kontaktinfo och övrigt
Kursansvarig: Andreas Hopf, andreas.hopf@design.lth.se
Hemsida: http://www.ide.lth.se
Övrig information: Undervisningsform: Kursen består av föreläsningar och individuell datorhandledning.



