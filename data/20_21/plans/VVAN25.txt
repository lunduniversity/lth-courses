
Kursplan 2020/21 VVAN25





Kursplan för
Dricksvattenproduktion och avloppsvattenrening
Water and Wastewater Treatment
VVAN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Vattenresurshantering. 
Obligatorisk för: MWLU1
Valfri för: K4-p, V4-vr, W4-p, W4-vr
Undervisningsspråk: Kursen ges på engelska

Syfte
Vattenverk för dricksvattenproduktion och avloppsreningsverk
är viktiga delar av den urbana vatteninfrastrukturen och påverkar
det hydrologiska kretsloppet. För att skydda miljön och de
miljötjänster som ekosystemen tillhandahåller måste vatten
hanteras på ett miljömässigt hållbart sätt.
Syftet med kursen är att ge kunskap om vatten- och
avloppsvattenrening för att kunna utforma och driva kommunala
anläggningar för att producera dricksvatten och rena
avloppsvatten i den urbana miljön.

Mål
Kunskap och förståelse
För godkänd kurs skall studenten
redogöra för olika parametrar som påverkar kommunal
dricksvattenproduktion och kommunal avloppsvattenhantering samt
förklara dessa parametrars påverkan

Färdighet och förmåga
För godkänd kurs skall studenten
utifrån givna förutsättningar kunna välja och dimensionera
processer för kommunal dricksvattenproduktion och
avloppsvattenrening (inklusive slambehandling)
visa förmåga till lagarbete genom att i grupp genomföra ett
avgränsat, fördjupande projektarbete om vattenrening
visa förmåga att anpassa skriftlig och muntlig redovisning av
resultatet av ett projektarbete till anvisad målgrupp

Värderingsförmåga och förhållningssätt
För godkänd kurs skall studenten
genom att samla och sammanställa information som är relevant
för dimensionering och drift av kommunala vattenverk och kommunala
avloppsreningsverk visa en förmåga att analysera och värdera
olika typer av information

Kursinnehåll
Översikt av vattentillgångar, vattenförbrukning och
vattenkvalitet
Processer för beredning av konsumtionsvatten
Avloppsvattensystem
Fysikaliska, biologiska och kemiska reningsmetoder
Slambehandling
Småskalig avloppsvattenhantering

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examination. Projektuppgift med muntlig och skriftlig redovisning samt deltagande i laborationsuppgift. Betyg baseras på den skriftliga examinationen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Dricksvattenproduktion och avloppsvattenrening. 
Antal högskolepoäng: 5,5. Betygsskala: TH.  Prestationsbedömning: Skriftlig examination  Delmomentet omfattar: Examination av dricksvattenberedning, avloppsvattenhantering och slambehandling  
Kod: 0220. Benämning: Obligatoriska moment. 
Antal högskolepoäng: 2. Betygsskala: UG.  Prestationsbedömning: Projektuppgift med muntlig och skriftlig redovisning samt deltagande i laborationsuppgift  Delmomentet omfattar: Projektuppgift och laborationsuppgift 
Antagningsuppgifter
Förkunskapskrav:
KETF01 Transportprocesser eller VVAF01 VA-teknik eller VVRF10 Strömningslära
KETF01 Transportprocesser eller VVRA01 Hydrologi och akvatisk ekologi eller VVRA05 Vatten


Begränsat antal platser: Nej
Kursen överlappar följande kurser: VVAN05, VVA030
Kurslitteratur

Mackenzie L. Davies: Water and Wastewater Engineering, Design Principles and Practice. McGraw Hill, 2010, ISBN: 978-0-07-171384-9. Annat material tillkommer via kurswebben.


Kontaktinfo och övrigt
Kursansvarig: Åsa Davidsson, asa.davidsson@chemeng.lth.se
Hemsida: https://www.lth.se/chemeng/



