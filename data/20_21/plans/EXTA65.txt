
Kursplan 2020/21 EXTA65





Kursplan för
Kognition
Cognition
EXTA65, 4,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: C1, D1
Valfri för: BME4, E4, F4, F4-mai, Pi4
Undervisningsspråk: Kursen ges på svenska

Syfte
Kursen syftar till att ge grundläggande kunskaper om människan
som kunskaps- och informationsvarelse samt till att ge en inblick i
kognitionsvetenskap som disciplin.

Mål
Kunskap och förståelse
För godkänd kurs skall studenten

ha kännedom om grundläggande kognitionsvetenskapliga begrepp
och om de olika beskrivningsnivåer som är relevanta vid studier
av kunskapsprocesser i människan: den neurologiska, den
psykologiska, den sociala och den kommunikativa.
hantera delar av den kognitionsvetenskapliga
begreppsapparaten


Färdighet och förmåga
För godkänd kurs skall studenten

utveckla sin förmåga att identifiera och diskutera frågor
som rör människan som informationsvarelse, i synnerhet i
människa-teknik-sammanhang
utveckla sin förmåga att reflektera över tekniken och dess
utformning och kunna resonera om konsekvenser av ett
teknikcentrerat respektive ett människocentrerat perspektiv på
utformning av teknik


Värderingsförmåga och förhållningssätt
För godkänd kurs skall studenten

ha insikt i relevansen av perspektiv på tekniken som
kompletterar det tekniska/rationalistiska och uppnå ökad
förståelse för betydelsen av kunskap om mänsklig kognition vid
design av olika tekniska produkter. Hon/han skall uppnå ökad
insikt om komplexiteten i den mänskliga kognitionen.


Kursinnehåll
Kursen introducerar grundläggande kognitionsvetenskapliga
begrepp som perception, inlärning och minne, begreppsbildning,
kommunikation, osv. Den visar på de olika beskrivningsnivåer som
används vid studier av informationsprocesser i människan: den
neurokognitiva (med bland annat neurala nätverksmodeller), den
psykologiska, den socialkognitiva och den kommunikationsteoretiska
beskrivningsnivån. Den sistnämnda innefattar såväl vanlig
mänsklig dialog som teknikens roll för mänsklig kommunikation
samt människa-dator-kommunikation.
Den avslutande delen av kursen går ut på att tillämpa, och
samtidigt fördjupa, kunskaperna om kognition. Här studeras
frågor om utformning av ting i människans omgivning, i synnerhet
tekniska system och produkter. En kort introduktion till området
människa-maskininteraktion i förhållande till
kognitionsvetenskapen ges, samt en introduktion till ett kognitivt
perspektiv på design. Ett viktigt tema är förhållandet mellan
automatiska respektive medvetna kognitiva processer och vilken roll
dessa processer spelar i människa-teknik-sammanhang. Ett antal
designprinciper, och den kognitiva grunden för dessa,
behandlas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga inlämningsuppgifter samt obligatoriska moment i form av laborationer och övningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: TEK210
Kurslitteratur

Norman, D A: The Design of Everyday Things, Revised and Expanded Edition. Doubleday/Currency, New York, 2013.
Artikelkompendium.


Kontaktinfo och övrigt
Kursansvarig: Betty Tärning, betty.tarning@lucs.lu.se
Hemsida: http://www.fil.lu.se/kurs/EXTA65/HT2019/



