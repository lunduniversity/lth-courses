
Kursplan 2020/21 ABVN02





Kursplan för
Modernismens arkitektur - förnyelse
Modernistic Architecture - Renewal
ABVN02, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Alternativobligatorisk för: MARK1-aad
Valfri för: A4
Undervisningsspråk: Kursen ges på begäran på engelska

Syfte
Syftet är att den studerande skall uppnå färdigheter att
projektera om- och tillbyggnad av modernismens arkitektur.
Studerande skall ingående kunna diskutera och analysera kvaliteter
i utformning av förnyelse inom modernismens arkitektur samt
utveckla kompetens att bevara och förnya modernismens
kulturarv genom hela processen och uppnå färdigheter inom
projektering inom fältet.

Mål
Kunskap och förståelse
För godkänd kurs skall studenten

förstå och analysera funktionella och tekniska tillstånd
samt kulturhistoriska värden som underlag för projektering av
förnyelse
kunna utveckla projekt vid restaurering och förnyelse av
modernismens kulturarv.


Färdighet och förmåga
För godkänd kurs skall studenten

kunna utveckla projekt utifrån teknisk, estetisk och
funktionell kvalitet.
presentera visioner av ändrings- och förnyelseförslag med
modern och traditionell teknik
utvecklat kritiskt tänkande, självständig problemlösning,
förmåga att argumentera och övertyga samt att arbeta
individuellt och i grupp
undersöka och förstå funktionella, tekniska och estetiska
kvaliteter i modernismens byggnader eller bebyggelsemiljöer
utveckla kreativ förmåga och innovativt tänkande i
projektform


Värderingsförmåga och förhållningssätt
För godkänd kurs skall studenten

kunna tillämpa myndigheternas varsamhetskrav vid ändring och
förnyelse av en byggnad eller en hel bebyggelsemiljö.
kunna tillämpa en helhetssyn på byggnaden och den
ändringsprocess med hänsyn till hälsa, miljö, klimat,
säkerhet, tillgänglighet etc.
kunna utforma en förnyelsemiljö med respekt för
bevarandevärden i konstruktion, estetik och funktion

Arkitektens arbete i restaurering kräver noggranna förstudier
och hög detaljeringsgrad i projektering. Hållbara och
förnyelsebara konstruktioner är egenskaper som ställs i
centrum. Den arkitektoniska bearbetningen ställer utformningskrav
över tillfälliga trender och tendenser.

Kursinnehåll
Kursen behandlar kulturhistorisk värdefull bebyggelse från
modernismen. I kursen ges kunskap, träning och förståelse om
utformning i mötet mellan ny och gammal arkitektur. Särskilt
fokuseras på byggnadernas funktion, konstruktion, byggmaterial,
dess förvaltning och förnyelse. Träning ges i om hur
byggnader anpassas till samtidens krav på funktion, teknisk
utrustning, formgivning och tillgänglighet för funktionshindrade.
Vidare genomgås aktuell lagstiftning, krav på varsamhet och
processer i ombyggnad.
Arkitektens arbete i restaurering kräver noggranna förstudier
och hög detaljeringsgrad i projektering. Hållbara och
förnyelsebara konstruktioner är egenskaper som ställs i
centrum. Den arkitektoniska bearbetningen ställer utformningskrav
över tillfälliga trender och tendenser.
Fördjupningskursen innehåller följande delar:

programskisser och referensstudier
systemhandlingar, konsekvensanalys och åtgärdsförslag
byggnadsbeskrivning, detaljritning, färg- och
materialprov
presentation i modern projekteringsmetodik


Kursens examination
Betygsskala: UG - (U,G) - (Underkänd, Godkänd)
Prestationsbedömning: I kursen görs fortlöpande återkoppling av kunskapsnivån hos den enskilde studenten genom sk delinlämningar åtföljda av delgenomgångar. Studierna avslutas med en samlad gemensam examination sk kritik varvid studentens hela projekt presenteras i ord, ritning och bild. För godkänd kurs krävs 80% obligatorisk närvaro vid föreläsningar och studiebesök samt aktivt deltagande vid delgenomgångar och slutexamination.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ABVN01
Kurslitteratur

Europa Nostra. http://europanostra.org/.
Ford, E. R.: The Details of Modern Architecture, Vol 1:2. MIT PRESS , 2003.
World Heritage Convention. http://whc.unesco.org/.
World Monuments Fund. http://www.wmf.org/.
Docomomo_international. http://docomomo.com/.
Björk, Reppen , Kallstenius: Så byggdes husen 1880-2000, arkitektur, konstruktion och material i våra flerbostadshus under 120 år. Svensk Byggtjänst, 2013, ISBN: 9789173336185.
Neufert, E, Neufert, P, Baiche, B, Walliman, N: Architects' data. Wiley–Blackwell, 2012, ISBN: 9781405192538.
Bodin,A., Hidemark,J., Stintzing,M., Nyström, S.: Arkitektens handbok 2016. Studentlitteratur, 2016, ISBN: 9789144112534.
Douglas, J: Building Adaptation. Butterworth- Heinemann, 2002.
Frampton, K: Modern architecture a critical history. Thames and Hudson, 1985, ISBN: 0-500-20201-X.


Kontaktinfo och övrigt
Kursansvarig: Ingela Pålsson Skarin, ingela.palsson_skarin@byggark.lth.se
Hemsida: http://www.bv.lth.se
Övrig information: Till denna kurs tillkommer obligatoriskt kursen "Modernismens Arkitektur, -förnyelse, teoridel" 6hp.



