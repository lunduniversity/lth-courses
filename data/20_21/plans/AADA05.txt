
Kursplan 2020/21 AADA05





Kursplan för
Digitala verktyg 2
Digital Tools 2
AADA05, 2 högskolepoäng, G1 (Grundnivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursens syfte är att introducera digitala verktyg för enkel
3D-skiss och -modellering för att de ska kunna stödja gestaltning
och presentation av arkitekturprojekt.

Mål
Kunskap och förståelse
För godkänd kurs skall studenten

kunna redogöra för grundläggande drag i digitala verktyg
för 3D-skiss och -modellering.


Färdighet och förmåga
För godkänd kurs skall studenten

förstå och hantera grundläggande metoder för digital
3D-skiss och -modellering i program som Sketch Up.


kunna använda 3D-modellering för att producera
presentationsmaterial, såsom ritningar, illustrationer och
perspektiv, för ett arkitekturprojekt.


Värderingsförmåga och förhållningssätt
För godkänd kurs skall studenten

visa ett kritiskt förhållningssätt till olika metoder och
tekniska lösningar inom 3D-skiss och -modellering.


Kursinnehåll
Kursen introducerar grundläggande digitala verktyg för
skissning och modellering genom föreläsningar och handledda
övningar. Övningsexempel väljs för att vara relevanta för
arkitekturgestaltning och -presentationer.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänt krävs godkända övningar, samt 80% närvaro på övningar och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Ingen obligatorisk litteratur är knuten till kursen. I kursen tränar studenten sina färdigheter i digitala verktyg.


Kontaktinfo och övrigt
Kursansvarig: John Ross, john.ross@arkitektur.lth.se
Kursansvarig: Gediminas Kirdekis, Gediminas.Kirdekis@arkitektur.lth.se



