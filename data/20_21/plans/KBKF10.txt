
Kursplan 2020/21 KBKF10





Kursplan för
Kurs i syntetisk biologi
Course in Synthetic Biology
KBKF10, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Bioteknik. 
Valfri för: B3, K3, MBIO1
Undervisningsspråk: Kursen ges på begäran på engelska

Syfte
Kursen syftar till att ge djupgående kunskaper och färdigheter
inom syntetisk biologi genom att designa och konstruera ett
genetiskt modifierat biologiskt system, som har till mål att lösa
utmaningar från verkliga livet. Projektet inkluderar även
kommunikation med experter, intressenter, och allmänhet, samt att
söka stöd av dessa. Det är viktigt att arbetet utförs i ett
team av studenter med kompetenser från olika discipliner, så som
naturvetenskap, teknik, medicin och socialvetenskap. Kunskap inom
ekonomi, marknadsföring och projektledning är också viktigt i 
projektet.

Mål
Kunskap och förståelse
För godkänd kurs skall studenten
kunna definiera och utvärdera lösningar på reella problem med
hjälp av syntetisk biologi
kunna tillämpa koncept inom syntetisk biologi fram till
utvecklingen av ett biologiskt system
kunna välja metoder och verktyg för konstruktion och
utvärdering av ett biologiskt system
kunna beskriva det biologiska systemets aktivitet genom
dataanalys och/eller modellering
 

Färdighet och förmåga
För godkänd kurs skall studenten
kunna kritiskt söka, läsa, inhämta, och dra slutsatser från
vetenskaplig litteratur
kunna planera och arbeta självständigt under utvecklingen av
ett biologiskt system
kunna presentera ett biologiskt system och dess syfte, både
för vetenskaplig och lekmannamässig publik

Värderingsförmåga och förhållningssätt
För godkänd kurs skall studenten
kunna arbeta och samarbeta med alla relevanta kompetenser
representerade i projektteamet
kunna arbeta i ett tvärvetenskapligt team, genom att anta
uppgifter och ansvarsområden, och bidra till det slutliga utfallet
av projektet
ha förståelse för och omdöme att respektera alla de olika
kompetenser som krävs för att konstruktivt utforma ett
projekt.
förstå innebörden av ansvarsfull innovation, med hänsyn till
etik, biosäkerhet och kommunikation med allmänheten

Kursinnehåll
Syntetisk biologi är en disciplin som kombinerar teknik,
molekylärbiologi, kemi, datavetenskap och matematik. I den här
kursen föreslår kursdeltagarna en projektidé som de sedan
arbetar med, med syfte att lösa utmaningar från verkliga livet
med hjälp av syntetisk biologi. Projektet har två delar. Del I
inkluderar omfattande informationssökning, brainstorming, design,
modellering och utvärdering av idén (5 hp). Under Del II (10 hp)
görs val av material, verktyg och metoder, och innefattar
konstruktion, test och utvärdering av det biologiska systemet.
Aktiviteter som berör kommunikation och stöd från allmänhet och
andra parter är också inkluderat. Projektet kan också komma att
innefatta in siliko-modellering, hårdvaru- och/eller
mjukvaruutveckling. Alla aktiviteter är handledda självständiga
aktiviteter och studenterna tar rollen som projektledare.
Kursaktiviteterna planeras av studenterna och kan komma att
schemaläggas utanför normala kontorstider. Kursen avslutas med en
skriftlig och muntlig presentation av det biologiska systemet.
Studenter som genomför båda delar av kursen, och vill samt har
möjlighet till, kan frivilligt delta i IGEM Lunds lag i en
internationell tävling i syntetisk biologi mot lag från andra
universitet.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänd kurs ska studenten ha bidragit väsentligt till slutförandet av ett project inom syntetisk biologi. Bedömning Del I: Presentation av projektplan i grupper. Bedömning Del II: Studenterna ska ge en individuell muntlig redovisning av material som tidigare skickats till kursläraren (projekt-rapport, projekt-presentation). Redovisningen ska inkludera en utvald del av projektet, motivering av dess relevans, utmaningar, begränsningar, möjligheter, och dess inverkan på resten av projektet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Del I. 
Antal högskolepoäng: 5. Betygsskala: UG.  Prestationsbedömning: Presentation av projektplan i grupper.  Delmomentet omfattar: Part I inkluderar omfattande informationssökning, brainstorming, design, modellering och utvärdering av idén. 
Kod: 0219. Benämning: Del II. 
Antal högskolepoäng: 10. Betygsskala: UG.  Prestationsbedömning: Studenten ska ge en individuell muntlig redovisning av material som tidigare skickats till kursläraren (projekt-rapport, projekt-presentation). Redovisningen ska inkludera en utvald del av projektet, motivering av dess relevans, utmaningar, begränsningar, möjligheter, och dess inverkan på resten av projektet.  Delmomentet omfattar: Under Del II görs val av material, verktyg och metoder, och innefattar konstruktion, test och utvärdering av det biologiska systemet. Aktiviteter som berör kommunikation och stöd från allmänhet och andra parter är också inkluderat. 
Antagningsuppgifter
Förkunskapskrav:
Minst 90 avklarade högskolepoäng inom resp civilingenjörsprogram


Begränsat antal platser: 25
Urvalskriterier: Avklarade högskolepoäng inom programmet.
Följande uttagningsgrupper tillämpas:
- LTH, Civilingenjörsprogram i bioteknik: 48% 
- LTH, Masterprogram i bioteknik: 20% 
- Andra program (LTH): 32% 
 
Kursen kan ställas in: Om färre än 3 anmälda.
Kontaktinfo och övrigt
Kursansvarig: Nelida Leiva Eriksson, nelida_leiva.eriksson@tbiokem.lth.se
Kursansvarig: Johan Svensson Bonde, johan.svensson_bonde@tbiokem.lth.se



