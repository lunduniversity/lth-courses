
Kursplan 2020/21 YTHF10





Kursplan för
Livsmedelsteknik II - Processteknik
Food Technology - Food Preparation Processes
YTHF10, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Fördjupning: Grundnivå, har minst 60 hp kurs/er på grundnivå som förkunskapskrav.
Obligatorisk för: YL2
Undervisningsspråk: Kursen ges på svenska

Syfte
Syftet med kursen är att ge kunskap om de olika viktiga
operationer och tekniker som används vid framställning av
livsmedelsråvaror till färdig mat. Kursen ska ge kunskap om hur
olika tillverkningslinjer ser ut vid produktion av livsmedel/mat
inom livsmedelsindustrin men också hur mat i stor skala tillverkas
i olika typer av storkök. I kursen diskuteras också
energiförbrukning vid olika processer som rör
livsmedelshantering.

Mål
Kunskap och förståelse
För godkänd kurs skall studenten

känna till begreppet enhetsoperationer
kunna beskriva och förklara olika system för produktion av
färdig mat/måltider samt hur livsmedlets näringsinnehåll,
mikrobiologiska säkerhet och sensoriska egenskaper påverkas av
produktionen
kunna beskriva olika metoder och utrustningar för att öka
livsmedlets hållbarhet samt hur dessa påverkar livsmedlets
näringsinnehåll, mikrobiologiska säkerhet och sensoriska
egenskaper
känna till vad som påverkar energiförbrukningen vid olika
livsmedelsrelaterade processer
kunna redogöra för vad som påverkar strömning av vätska i
ett rörsystem


Färdighet och förmåga
För godkänd kurs skall studenten

kunna rita ett flödesschema
kunna utföra energimätningar och beräkningar vid olika
livsmedelsprocesser


Kursinnehåll
Denna kurs bygger på den grundläggande värmelära som
förmedlades i kursen Livsmedelsteknik I – värmelära
(YTHA30).
I kursen kommer olika tillverkningslinjer för livsmedel att
beskrivas, alltså råvarornas omvandling till färdig produkt.
Tillverkningslinjerna kan vara kontinuerliga eller i batch och de
kan vara öppna eller slutna. Varje tillverkningslinje innehåller
ett antal processer som brukar kallas enhetsoperationer. Exempel
på enhetsoperationer är separering, sönderdelning, blandning,
frysning, torkning och pastörisering. Kursen kommer att behandla
de viktigaste enhetsoperationerna men kommer speciellt noga att
jämföra olika metoder för frysning, torkning, pastörisering och
sterilisering. Kursen kommer också att fokusera på
tillverkningslinjer för produktion av färdig mat, antingen
industriellt eller i storhushåll. Begrepp såsom sous vide, cook
chill, vakuum och lagring i livsmedelsgas kommer att gås igenom
liksom hur man på olika sätt kan förlänga hållbarheten på
färdiga rätter genom t ex kylning, frysning, värmebehandling,
lagring i modifierad atmosfär eller vakuum.
Ett avsnitt benämns strömningslära och behandlar vad som
påverkar strömning av vätska i ett rörsystem samt hur man
dimensionerar och väljer pump för ett givet rörsystem med
hänsyn tagen till olika förluster som uppkommer i systemet.
Olika moment inom livsmedelsframställning/hantering är olika
energikrävande. Kursen kommer att belysa detta faktum och också
diskutera hur denna förbrukning kan påverkas.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Tentamina, laborationer, inlämningsuppgifter och seminarium. Under kursen anordnade gästföreläsningar och studiebesök är obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Skriftlig tentamen. 
Antal högskolepoäng: 1,5. Betygsskala: UG.  Prestationsbedömning: Godkänd skriftlig tentamen. 
Kod: 0220. Benämning: Inlämningsuppgift: bevaringsprocesser. 
Antal högskolepoäng: 1,5. Betygsskala: UG.  Prestationsbedömning: Godkänd individuell rapport, kamratbedömning och gruppredovisning. 
Kod: 0320. Benämning: Inlämningsuppgift: flödesschema . 
Antal högskolepoäng: 1. Betygsskala: UG.  Prestationsbedömning: Individuell, skriftlig, godkänd inlämningsuppgift. 
Kod: 0420. Benämning: Inlämningsuppgift: strömningslära. 
Antal högskolepoäng: 1,5. Betygsskala: UG.  Prestationsbedömning: Aktiv närvaro vid laborationer och aktivt deltagande i inlämningsuppgift i grupp samt godkänd individuell muntlig examination i grupp. 
Kod: 0520. Benämning: Studiebesök och gästföreläsningar. 
Antal högskolepoäng: 1. Betygsskala: UG.  Prestationsbedömning: Deltagande i obligatoriska studiebesök och laborationer. 
Kod: 0620. Benämning: Seminarieuppgift: energi. 
Antal högskolepoäng: 1. Betygsskala: UG.  Prestationsbedömning: Aktivt deltagande i laboration, seminarieuppgift och muntlig redovisning. 
Antagningsuppgifter
Förutsatta förkunskaper: YTHA30, YTHA66, YTHA68 och YTHA73
Begränsat antal platser: Nej
Kursen överlappar följande kurser: YTH202, YTHA35
Kurslitteratur

Jonsson Marklinder Nydahl Nylander: Livsmedelsvetenskap. Studentlitteratur, 2007, ISBN: 978-91-44-04346-3.
Ekholm Fraenkel Hörbeck : Formler & tabeller i fysik, matematik och kemi för gymnasieskolan. Konvergenta HB , 2010, ISBN: 978-91-97-37086-8.
Kompendium i livsmedelsteknik, finns att köpa av kursansvarig vid kursstart.
Andreas Håkansson: Livsmedelstekniska perspektiv. 2015.


Kontaktinfo och övrigt
Kursansvarig: Charlott Håkansson, Charlott.Hakansson@food.lth.se
Hemsida: http://www.livsmedel.lth.se
Övrig information: Under kursen anordnade studiebesök och gästföreläsningar är obligatoriska. Vid laga förhinder får studenten genomföra egen uppgift med motsvarande innehåll.



