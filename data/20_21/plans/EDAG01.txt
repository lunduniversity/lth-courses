
Kursplan 2020/21 EDAG01





Kursplan för
Effektiv C
Efficient C
EDAG01, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Valfri för: C4-pv, D4-is, D4-pv, D4-hs, E4, F4, F4-bs, I4, M4, N4, Pi4-pv
Undervisningsspråk: Kursen ges på svenska

Syfte
Kursens syfte är att studenterna ska lära sig skriva effektiva
program i språket C. För att nå detta huvudsyfte är tre andra
syften med kursen att studenterna ska ha kunskaper dels (1) om
programspråket ISO C18, dels (2) om modern datorarkitektur, ur
programmerarens synvinkel, med fokus på mikroprocessorer och
cacheminnen, och dels (3) om moderna verktyg för att utvärdera C
program i termer av korrekthet och effektivitet.

Mål
Kunskap och förståelse
För godkänd kurs skall studenten

förstå hur minne kan allokeras och avallokeras i C,
förstå hur pekare fungerar och hur de används,
förstå typsystemet i C, t.ex vilka typkonverteringar som är
tillåtna och portabla,
förstå betydelsen av implementationsdefinierat beteende,
ospecificerat beteende, odefinierat beteende, och när man ska
tänka på detta,
förstå hur moderna mikroprocessorer implementeras med hjälp
av pipelining och vilka konsekvenser för prestanda detta får för
programmeraren,
förstå hur cacheminnen fungerar och vilka konsekvenser för
prestanda detta får för programmeraren, samt
förstå hur olika språkkonstruktioner, t.ex. användning av
pekare, kan översättas till maskinkod och hur detta kan påverka
prestanda.

 

Färdighet och förmåga
För godkänd kurs skall studenten

kunna skriva effektiva program i språket ISO C, dvs C18,
kunna använda debuggern GDB,
med hjälp av moderna verktyg kunna hitta defekter och
analysera prestandan i C program, samt
kunna maximera prestandan genom att skriva om programmet
utifrån den information prestandaanalysverktygen ger.


Värderingsförmåga och förhållningssätt
För godkänd kurs skall studenten
skapa fördelaktig implementation i C med hänsyn taget till
tillämpningens krav.

Kursinnehåll
ISO C18 standarden, C-språkets principer, jämförelse mellan
språkkonstruktioner i Java och C, struct, pekare, array,
minnesallokering, globala variabler, static storage duration,
standardbiblioteket i C, C kompilator, implementationsdefinierat
beteende, ospecificerat beteende, odefinierat beteende, storage
class specifiers, type specifiers, C preprocessor, GDB, Valgrind,
profileringsverktygen GPROF, OPROFILE och GCOV, pipelinade
mikroprocessorer, cacheminnen, användning av simuleringsverktyg
för prestandaanalys, samt en metodik för att maximera prestanda
för C program.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För godkänt betyg krävs godkänd tentamen, godkända datorlaborationer samt godkänd inlämningsuppgift. För att få delta i tentamen krävs att laborationerna är fullgjorda. Slutbetyg i kursen grundar sig på resultatet av den skriftliga tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Slutbetyg på kursen baseras på resultatet av den skriftliga tentamen.  Delmomentet omfattar: Skriftlig tentamen. För att få delta i tentamen krävs att laborationerna är fullgjorda. 
Kod: 0220. Benämning: Laborationer. 
Antal högskolepoäng: 2. Betygsskala: UG.  Prestationsbedömning: För godkänt betyg krävs att laborationerna fullgjorts.  Delmomentet omfattar: Laborationer. 
Kod: 0320. Benämning: Projekt. 
Antal högskolepoäng: 1. Betygsskala: UG.  Prestationsbedömning: För godkänt betyg krävs att projektuppgiften fullgjorts  Delmomentet omfattar: Projekt. 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: Nej
Kursen överlappar följande kurser: EDAF15, EDAA25
Kurslitteratur

Jonas Skeppstedt, Christian Söderberg: Writing Efficient C Code, A Thorough Introduction. Amazon, 2020, ISBN: 1530414156.


Kontaktinfo och övrigt
Kursansvarig: Jonas Skeppstedt, jonas.skeppstedt@cs.lth.se
Hemsida: http://cs.lth.se



