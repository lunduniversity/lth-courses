
Kursplan 2020/21 ABKF05





Kursplan för
Installationsteknik
Building Services
ABKF05, 7 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: IBYA2
Undervisningsspråk: Kursen ges på svenska

Syfte
Att ge elementär kunskap om inomhusmiljö och vilka krav som
ställs på denna samt kunskap om hur de vanligaste systemen för
ventilation, värme, tappvatten, spillvatten och reglering av
dessa fungerar.

Mål
Kunskap och förståelse
För godkänd kurs skall studenten

ha elementär kunskap om inomhusmiljö och vilka krav som
ställs på denna.
kunna identifiera och lösa enklare problem i innemiljö,
ventilation, värme och sanitet samt tillhörande system.
förstå enklare principer för styrning och reglering av
värme- och ventilationssystem.


Färdighet och förmåga
För godkänd kurs skall studenten

kunna utforma och dimensionera system för ventilation, värme,
tappvatten och spillvatten för bostäder.
kunna samordna installationer med planlösning och stomme.
kunna upprätta enklare ritningar och läsa mer
avancerade.
kunna beräkna och värdera en byggnads energianvändning.


Kursinnehåll
Kursen behandlar allmän installationsteknik med inriktning VVS.
Komfortkrav och hälsokriterier för inomhusmiljö. Kunskap om och
dimensionering av olika system för ventilation, värme samt tapp-
och spillvatten. Principerna för styr- och reglerteknik för
dessa. Samordning av installationer med planlösning och stomme.
Upprättande av enklare VVS-installationsritningar. Beräkning och
värdering av en byggnads energianvändning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen avslutas med en skriftlig tentamen som består av en teoridel och en räknedel som båda måste vara godkända vid samma tillfälle. För att få slutbetyg måste dessutom laborationen och konstruktionsuppgiften (villan Villan) vara godkänd. En väl genomförd konstruktionsuppgift kan höja slutbetyget med ett halvt steg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Inlämningsuppgifter. 
Antal högskolepoäng: 2. Betygsskala: UG.  Prestationsbedömning: För godkända inlämningsuppgifter krävs att de är kompletta och håller nivå II gällande redovisning. Väl genomförd uppgift kan höja slutbetyget för kursen med ett halvt steg.  Delmomentet omfattar: Konstruktionsuppgift, kallad "villan Villan", omfattande projektering av VVS-system för ett småhus. 
Kod: 0213. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen bestående av en teoridel och en räknedel. Båda delarna ska godkännas vid samma tillfälle.  Delmomentet omfattar: Teori- och beräkningsuppgifter baserade på litteratur och föreläsningsanteckningar. 
Antagningsuppgifter
Förutsatta förkunskaper: VBM611 Byggnadsmaterial ELLER VBMA35 Byggnadsmaterial OCH
VBF605 Byggnadsfysik ELLER VBFA10 Byggnadsfysik.
Begränsat antal platser: Nej
Kursen överlappar följande kurser: ABK630, ABK606
Kurslitteratur

Johansson, D: Något om styr- och reglerteknik. LTH, 2014.
Warfvinge, C. och Dahlblom M.: Projektering av VVS-installationer. Studentlitteratur, 2010, ISBN: 978-91-44-05561-9.
Catarina Warfvinge och Mats Dahlblom: Projektering av VVS-installationer, Övningar. Studentlitteratur, 2016, ISBN: 978-91-44-11516-0.


Kontaktinfo och övrigt
Kursansvarig: Karin Farsäter, karin.farsater@hvac.lth.se
Hemsida: https://liveatlund.lu.se
Övrig information: I kursen ingår konstruktionsuppgiften "villan Villan" där ett småhus ska förses med nödvändiga försörjningssystem. Uppgiften, som har flera delinlämningar, sträcker sig över två läsperioder och ingår i ett informellt kursblock med husbyggnadsteknik och installationsteknik.



