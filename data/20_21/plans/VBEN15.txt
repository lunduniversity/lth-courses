
Kursplan 2020/21 VBEN15





Kursplan för
Byggledning
Construction Management
VBEN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V5-hb, V5-bf
Undervisningsspråk: Kursen ges på svenska

Syfte
Kursens syfte är att belysa helhetsbilden av byggprocessen och
kopplingen mellan dess olika skeden, samt ge kunskaper om det
arbete som utförs av en byggledare. Kursen syftar även till att
träna studenterna i att leda och arbeta i byggprojekt med
målformulering, ledarskap, mötesteknik samt kvalitetssäkring av
det egna arbetet. Studenterna ska i kursen utveckla sitt personliga
förhållningssätt till byggledning och efter kursen känna
trygghet i sin egen kompetens.

Mål
Kunskap och förståelse
För godkänd kurs skall studenten

kunna hantera det adminstrativa arbete som krävs i ett
byggprojekts tidiga skede.
kunna genomföra nödvändiga analyser i inom kalkylering,
planering och upphandling.


Färdighet och förmåga
För godkänd kurs skall studenten
 

kunna organisera, upphandla, leda och planera ett normalt
byggprojekt,
kunna upprätta en produktionskalkyl i ett tidigt skede och
bedöma osäkerhetsfaktorer,
kunna utvärdera ett normalt byggprojekts ekonomiska
förutsättningar.

 

Värderingsförmåga och förhållningssätt
För godkänd kurs skall studenten
 

kunna genomför en upphandling med entreprenörer och
upprätta upphandlingsprotokoll,
kunna samla in relevanta fakta och skriftligt och muntligt
avrapportera beslutsunderlag,
i en given situation kunna bedöma vilka myndighetskontakter
som behöver upprättas.

 

Kursinnehåll
Kursdeltagaren ska praktiskt träna projektledning genom att
utifrån en projektfullmakt, planera och genomföra en
projektuppgift i nära samverkan och dialog med beställare,
entreprenörer, myndigheter och andra berörda parter.
Funktionen som byggledare i byggprocessen behandlas i ett
rollspel där studenterna agerar som byggledningskonsulter på
uppdrag av en beställare.
Parallellt med rollspelet utbildas studenterna i projektledning,
ledarskap, mötesteknik samt datorstöd. Detta kan betraktas i
rollspelet som byggledarnas vidareutbildning. Byggledarna kan även
boka tid hos kursledningen för konsultation angående olika
kursmoment. Gästföreläsningar är obligatoriska.
Detta kompletteras med kontinuerlig utvärdering där
byggledningskonsulterna följer upp lednings- och
utvecklingsfrågor utifrån arbetet i den egna gruppen.
Uppdraget går ut på att leda detta projekt från tidigt skede
till projektavslut, dvs. färdig byggnad och överlämnandet till
beställaren. Dessutom kommer byggledarna att kontaktas för att
utföra andra uppdrag parallellt med detta projekt. Exempel kan
vara att utvärdera och upphandla anbud, leda förhandlingar eller
utföra olika typer av besiktningar mm.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen kommer att ske baserat på arbete i grupp. Muntlig och skriftlig redovisning av projektdokumentation omfattande projektplan, förfrågningsunderlag, slutrapport och utvärderingsprocess samt inlämning av individuell projektdagbok. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBEF10 Fastighetsförvaltning
VBFF01 Energieffektivitet och innemiljö
VBE690 Produktion, styrning och planering – Projektarbete i byggprocessen eller VBEF15 Byggproduktion eller VBEF40 Byggstyrning


Förutsatta förkunskaper: VBEN01 Beställarrollen
VBFN10 Projektering avseende energi, luft och fukt i nya byggnader
Begränsat antal platser: 25
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kurslitteratur

Hansson B m fl: Byggledning, Projektering. Studentlitteratur, 2015, ISBN: 978-91-44-10572-7.


Kontaktinfo och övrigt
Kursansvarig: Henrik Szentes, henrik.szentes@construction.lth.se
Kursadministratör: Kolbrun Arnadottir, kolbrun.arnadottir@construction.lth.se
Övrig information: Vissa moment i kursen kan ges på engelska.

L: VBEF05 Byggprocessen och projektledning samt VBEF10 Fastighetsförvaltning. 
A: VBEA05 Byggprocessen



