
Kursplan 2020/21 MAMF21





Kursplan för
Arbetsmiljö, hälsa och säkerhet
Working Environment, Occupational Health and Safety
MAMF21, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Arkitektur. 
Huvudområde: Teknik. 
Valfri för: C4, D4, E4, I4, M4, RH4, MPRR1
Undervisningsspråk: Kursen ges på svenska

Syfte
Kursen syftar till att studenten:

skall tillägna sig sådana grundläggande kunskaper att
han/hon skall kunna väga in arbetsmiljövetenskapliga aspekter i
sin framtida yrkesverksamhet
ska förstå samspelet mellan tekniska, ekonomiska, medicinska,
beteendevetenskapliga och hållbarhetsfaktorer i arbetsmiljön
skall tillägna sig en grundläggande förmåga att identifiera
och lösa arbetsvetenskapliga problem såväl inom existerande
arbetsmiljöer som vid design av nya arbetsorganisationer, arbeten
och arbetsplatser.


Mål
Kunskap och förståelse
För godkänd kurs skall studenten
kunna redogöra för:

generella begrepp/teorier som används för att beskriva och
analysera arbetsmiljöer
hur människa och arbetet påverkas
definitioner av storheter samt hur olika storheter mäts och
bedöms
optimala nivåer för komfort och hur eventuella gränsvärden
anges
organisatoriska och tekniska principer för
problemlösning.
hur motivation, egenkontroll, inflytande,
arbetsledningsklimat, stimulans, engagemang, arbetsgemenskap,
arbetskrav, arbetsbelastning, grupper, grupprocessen, makt,
konflikter och psykisk hälsa påverkar arbetsmiljön.
hur människa och arbete påverkas av olika faktorer i
samverkan.
redogöra för hur arbetsmiljöer regleras i arbetsmarknadens
lagar, föreskrifter och avtal.


Färdighet och förmåga
För godkänd kurs skall studenten
Systematiskt kartlägga, analysera och åtgärda befintliga
arbetsmiljöer samt designa nya arbetsorganisationer, arbeten och
arbetsplatser med avseende på:

hälsorisker
förhållanden som befrämjar hälsa och hållbarhet
kriterier för komfort, trivsel och personlig utveckling
olika produktionsbetingelser/produktionskrav.


Värderingsförmåga och förhållningssätt
För godkänd kurs skall studenten
Redovisa utfört arbete på ett reflekterande och analytiskt
sätt i projektrapport.

Kursinnehåll
Kursen är uppdelad i följande moduler, vilka läses in på
egen hand med hjälp av det webbaserade löromedlet (MOOC):
1. Psykosocial arbetsmiljö
2. Produktions- och arbetsorganisation
3. Fysisk belastning
4. Fysikaliska faktorer
5. Kemiska hälsorisker i arbetet
6. Människa-tekniksystem
7. Säkerhet och risk
8. Metoder
9. Utvecklingsprocesser
10. Arbetsskador
11. Arbetsmiljö och ekonomi
12. Arbetsmiljölagstiftningen
13. Standardisering
Kursansvarig kommer vara tillgänglig för att diskutera
texternas innehåll och svara på eventuella frågor. Kursens andra
del utgörs av ett arbetsplatsanknutet projektarbete omfattande
studiebesök, kartläggning och dokumentation av en arbetsmiljö,
utarbetande av åtgärdsförslag baserade på aktuella
forskningsresultat samt projektrapport. Projekten leds av forskare
inom ämnen relaterade till arbetsmiljö och hållbarhet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs att det webbaserade läromedlets samtliga moduler är genomgångna, aktivt deltagande under studiebesök, samt godkänd skriftlig projektrapport. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: MAM203, MAMF20
Kurslitteratur

Work and technology on human terms.
Kompletterande material i form av vetenskapliga artiklar, andra texter samt instuderingsfrågor tillhandahålls.
Att utforma arbete och teknik på människans villkor. Webbaserat läromedel.


Kontaktinfo och övrigt
Kursansvarig: Christina Isaxon, Christina.isaxon@design.lth.se
Examinator: Christina Isaxon, christina.isaxon@design.lth.se
Hemsida: http://www.eat.lth.se



