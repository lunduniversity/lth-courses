
Kursplan 2020/21 EDAF35





Kursplan för
Operativsystem
Operating Systems
EDAF35, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Valfri för: C4-sec, D4-is, E4-pv, F4, Pi4
Undervisningsspråk: Kursen ges på begäran på engelska

Syfte
Kursens syfte är att studenterna skall förstå hur
operativsystem är konstruerade, vilket är en viktig del i
totalförståelsen av datorsystem. Mer konkret är ett mål att
studenterna, när de är färdiga civilingenjörer, med speciell
kunskap från denna kurs, ska kunna arbeta med kärnfunktioner i
moderna operativsystem som Linux.

Mål
Kunskap och förståelse
För godkänd kurs skall studenten

förstå hur operativsystem är konstruerade för att effektivt
kunna fördela datorsystemets resurser
förstå hur operativsystem presenterar en abstrakt maskin för
applikationsprogram
veta hur programutveckling går till på
operativsystemsnivå


Färdighet och förmåga
För godkänd kurs skall studenten

visa en grundläggande förståelse för hur operativsystem som
Linux är uppbyggda
kunna implementera enkla kärnfunktioner relaterade till
systemanrop, processhantering, minneshantering och filsystem
kunna bedöma vad som händer i operativsystemet under
exekvering av ett applikationsprogram
kunna utföra modifikationer av / göra tillägg till ett
befintligt operativsystem


Värderingsförmåga och förhållningssätt
För godkänd kurs skall studenten

kunna bedöma vilken typ av operativsystem som kan vara
lämpligt att använda vid olika ändamål


Kursinnehåll
Operativsystems uppbyggnad. Fördelning av CPU-tid.
Minneshantering. Virtuellt minne. Sekundärminnen och filsystem.
Distribuerade system. Säkerhet och skydd. Virtualisering och
hypervisorer. Exempel på olika typer av operativsystem. Praktisk
erfarenhet av implementationsarbete på operativsystemsnivå.
Projektuppgift som kan variera från år till år.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Slutbetyget baseras på resultatet av den skriftliga tentamen. För godkänd kurs måste studenterna genomföra laborationsuppgifterna, projektarbetet och få godkänt betyg i den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen i operativsystem. 
Antal högskolepoäng: 3. Betygsskala: TH.  Prestationsbedömning: Skriftlig tentamen. Slutbetyg på kursen baseras på resultatet av den skriftliga tentamen. 
Kod: 0215. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: För godkänt betyg krävs fullgjorda laborationer. 
Kod: 0315. Benämning: Projekt. 
Antal högskolepoäng: 3. Betygsskala: UG.  Prestationsbedömning: För godkänt betyg krävs fullgjort projekt. 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Förutsatta förkunskaper: Lättare att förstå kursinnehållet om studenten har kunskaper inom Datorarkitektur (EITF20 eller liknande) och Realtidsprogrammering (EDAF55, EDAF85)/Flertrådad programmering (EDAP10).
Begränsat antal platser: Nej
Kursen överlappar följande kurser: EDA055, EDA050, EDAF01
Kurslitteratur

A. Silberschatz, P.B. Galvin, G. Gagne: Operating Systems Concepts, Ninth Edition. John Wiley & Sons, Inc., 2012, ISBN: 978-1-118-06333-0. Kursbok.


Kontaktinfo och övrigt
Kursansvarig: Flavius Gruian, flavius.gruian@cs.lth.se
Hemsida: http://cs.lth.se/edaf35/
Övrig information: Ämnet för projektuppgiften kan variera från år till år. Aktuellt ämne anslås på kurshemsidan.



