
Kursplan 2020/21 FRTN25





Kursplan för
Processreglering
Automatic Process Control
FRTN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: B4-pt, K4-p
Undervisningsspråk: Kursen ges på engelska

Syfte
Kursen är valbar och riktar sig till studenter på Kemiteknik-
och Bioteknikprogrammen i årskurs 4 eller 5. Målet med kursen är
att ge en överblick av reglertekniken, dess begreppsbildningar,
arbetsmetoder och tillämpningsområden inom kemitekniken.
Studenterna skall, efter kursen, vara kapabla att formulera och
förstå matematiska modeller för dynamiska system, analysera
dynamiska system, och skapa/designa regulatorer för dynamiska
system. Kursen är indelad i tre moduler; modellering, analys och
syntes.
Reglertekniken har en stor betydelse inom vitt skilda delar av
samhället. I tidigare kurser har studenterna lärt sig att
modellera och förstå hur ett system beter sig. Syftet med kursen
i Reglerteknik är att lära studenterna hur man kan få ett system
att operera pålitligare, miljövänligare, med mer precision,
eller mer ekonomiskt, trots störningar i systemets omgivning.
Ordet system får här tas mycket allmänt. Det kan t.ex. vara en
reaktor, en värmeväxlare, eller ett vattenreningsverk. Syftet med
kursen är att lära studenterna ett systemtekniskt tankesätt som
de kan ha nytta utav i arbetslivet oavsett vilket det exakta
tillämpningsområdet blir.

Mål
Kunskap och förståelse
För godkänd kurs skall studenten

förstå vad ett linjärt, tidsinvariant, dynamiskt system
är.
kunna begripa grundläggande reglertekniska begrepp.
förstå att ett dynamiskt system kan modelleras med hjälp
utav olika matematiska modeller så som transientsvar,
överföringsfunktioner, differentialekvationer på tillståndsform
eller in-ut-signalsform, samt frekvenssvar beskrivna med Bode
eller Nyquist-diagram.
ha kunskap om de begrepp som beskriver uppförandet hos ett
dynamiskt system så som stabilitet och stationära
egenskaper.
ha kunskap om de vanligast förekommande regulatorerna och dess
matematiska uppbyggnad.
ha en förståelse för olika regulatorstrukturer, samt kunskap
om dess för- och nackdelar.


Färdighet och förmåga
För godkänd kurs skall studenten

kunna använda sig utav grundläggande reglertekniska begrepp i
samtal eller i skrift.
kunna approximera ett olinjärt dynamiskt system med ett
linjärt genom att utföra linjärisering.
kunna beskriva ett dynamiskt system i form av de olika
modellerna; transientsvar, överföringsfunktion,
tillståndsmodell, differentialekvationer på in-ut-signalsform
eller frekvenssvar.
kunna beräkna samband mellan olika dynamiska modeller.
kunna analysera dynamiska system och resonera om dess
uppförande.
kunna designa regulatorer och regulatorstrukturer utifrån
givna specifikationer.
kunna använda sig av moderna datorhjälpmedel för
regletekniska uppgifter.
kunna skriva enklare program för sekvensstyrning av en given
process.
kunna utföra mindre försök och experiment på
laborationsuppställningar för att plocka fram ett system som
uppträder enligt en given specifikation.
kunna presentera projektresultat på muntlig och skriftlig
form.


Värderingsförmåga och förhållningssätt
För godkänd kurs skall studenten

förstå samband och begränsningar då enkla modeller används
för att beskriva komplexa dynamiska system.
känna sig redo att angripa nya och obekanta reglertekniska
problem av mindre karaktär
kunna kommunicera, på ett fackmässigt sätt, med
yrkespersoner som arbetar med reglerteknik.
visa förmåga till lagarbete och samverkan i grupp vid
laborationer, inlämningsuppgifter och projektarbete.


Kursinnehåll
Kursen skall ge insikt i att använda och förverkliga enkla
regulatorer och automationssystem. Viktiga områden är matematiska
modeller för enkla reglerkretsar och analys av dess uppförande.
Ett viktigt verktyg är datorer dels för analys och dels för
implementering av regulatorer.
Kursmoment

Introduktion
Modellbygge
Dynamiska system
Återkopplade system
Design PID regulatorn
Regulatorstrukturer
Analys i frekvensplanet
System med flera in- och utsignaler
Diskret reglering och sekvensstyrning

I kursen ingår laborationer som ansluter till kursens
huvudmoment.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), två laborationer, två inlämningsuppgifter och ett mindre projekt. Vid färre än fem anmälda kan omtentamina ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen. 
Antal högskolepoäng: 5,5. Betygsskala: TH.  Prestationsbedömning: Godkänd tentamen. 
Kod: 0215. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration. 
Kod: 0315. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration. 
Kod: 0415. Benämning: Inlämningsuppgift  1. 
Antal högskolepoäng: 0. Betygsskala: UG. 
Kod: 0515. Benämning: Inlämningsuppgift 2. 
Antal högskolepoäng: 0. Betygsskala: UG. 
Kod: 0615. Benämning: Litet projekt. 
Antal högskolepoäng: 1. Betygsskala: UG.  Prestationsbedömning: Skriftlig rapport och muntlig presentation. 
Antagningsuppgifter
Förutsatta förkunskaper: FMAB20 Linjär algebra, FMAA01 Endimensionell analys, FMAB30 Flerdimensionell analys.
Begränsat antal platser: Nej
Kursen överlappar följande kurser: FRT010, FRT110, FRT081
Kurslitteratur

Systems Engineering and Process Control - Lecture Notes (Kompendium). KFS.
Exercises in Systems Engineering and Process Control (Kompendium), Reglerteknik, KFS.


Kontaktinfo och övrigt
Kursansvarig: Kristian Soltesz, kristian.soltesz@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN25
Övrig information: Får inte förekomma i examen tillsammans med FRTF05, FRT081 eller FRTF10.



