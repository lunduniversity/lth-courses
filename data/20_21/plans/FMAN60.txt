
Kursplan 2020/21 FMAN60





Kursplan för
Optimering
Optimization
FMAN60, 6 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Alternativobligatorisk för: I3
Valfri för: BME4, D4-mai, E4, F4, F4-bs, F4-bg, F4-fm, F4-r, F4-mai, M4, Pi4-bs, Pi4-fm, Pi4-bem, Pi4-bam
Undervisningsspråk: Kursen ges på begäran på engelska

Syfte
Syftet med kursen är att presentera den grundläggande
optimeringsteorin och att ge en översikt över de viktigaste
metoderna och deras praktiska användning.

Mål
Kunskap och förståelse
För godkänd kurs skall studenten

känna till och med egna ord kunna beskriva de
optimeringsalgoritmer, för problem med och utan bivillkor, som
berörs i kursen, och deras egenskaper.
känna till teorin för konvexa mängder och konvexa funktioner
och kunna formulera och härleda de viktigaste satserna om
konvexitet.
vara medveten om hur man kan utnyttja konvexitet vid
behandlingen av ett optimeringsproblem.
känna till Kuhn-Tucker-teorin och kunna formulera och härleda
de viktigaste satserna inom denna.


Färdighet och förmåga
För godkänd kurs skall studenten

kunna visa förmåga att lösa optimeringsproblem inom kursens
ram.
kunna visa förmåga att hantera optimeringsproblem med hjälp
av dator.
kunna visa förmåga att i samband med problemlösning i enkla
situationer bevisa enkla resultat som inte gåtts igenom i
kursen.
kunna redogöra för sambanden mellan olika begrepp i kursen,
med adekvat terminologi, och på ett välstrukturerat och logiskt
sammanhängande sätt.
med adekvat terminologi, lämpliga beteckningar, väl
strukturerat och logiskt sammanhängande kunna redogöra för
lösningen till matematiska problem och för teori inom kursens
ram.


Kursinnehåll
Kvadratiska former och matrisfaktorisering. Konvexitet. Teori
för optimering med och utan bivillkor: Lagrange-funktioner,
Kuhn-Tucker-teori. Dualitet. Metoder för optimering utan
bivillkor: linjesökning, descentmetoder, Newton-metoder,
konjugerade riktningar, olinjär minsta kvadrat-optimering. Metoder
för optimering med bivillkor: linjär optimering, kvadratisk
programmering, straffunktioner och barriärfunktioner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt prov omfattande teori och problem. Två obligatoriska datorövningar och ett projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Optimering. 
Antal högskolepoäng: 6. Betygsskala: TH. 
Kod: 0217. Benämning: Programmeringsuppgift. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: Grundkurserna i matematik samt den linjära algebra som ingår i kursen FMAF10 (eller FMAF05).
Begränsat antal platser: Nej
Kursen överlappar följande kurser: FMA051, MATC51
Kurslitteratur

Lars-Christer Böiers: Mathematical Methods of Optimization. Studentlitteratur, 2010, ISBN: 978-91-44-07075-9.
Computer Laboratory Exercises in Optimization. Tillhandahållna av institutionen.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Lärare: Stefan Diehl, Stefan.Diehl@math.lth.se
Hemsida: http://www.maths.lth.se/course/optnykod/



