
Kursplan 2020/21 VBRN55





Kursplan för
Katastrofriskhantering och klimatanpassning i praktiken 
Disaster Risk Management and Climate Change Adaptation in Practice
VBRN55, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BI/RH
Beslutsdatum: 2020-03-16
Allmänna uppgifter
Huvudområde: Katastrofriskhantering och klimatanpassning. 
Valfri för: MKAT2
Undervisningsspråk: Kursen ges på engelska

Syfte

att ge studenterna förståelse, färdigheter och
förhållningssätt att arbeta med riskhantering och
klimatanpassning, samt erfarenhet av att omsätta dessa förmågor
i praktiken.
att utgöra en grund för studenter med intresse i forskning
inom riskhantering och klimatanpassning att utföra
fältstudier.


Mål
Kunskap och förståelse
För godkänd kurs skall studenten

visa kunskap och förståelse om vad riskhantering och
klimatanpassning kan inbegripa i praktiken, samt hur detta
förhåller sig till den teoretiska framkanten i valda delar av
ämnet.
visa fördjupad metodkunskap att på ett vetenskapligt sätt
samla in data om riskhantering och klimatanpassning i fält.


Färdighet och förmåga
För godkänd kurs skall studenten

visa förmåga att kritiskt och systematiskt integrera kunskap
om riskhantering och klimatanpassning, samt att analysera, bedöma
och hantera komplexa företeelser, frågeställningar och
situationer även med begränsad information.


Värderingsförmåga och förhållningssätt
För godkänd kurs skall studenten

visa förmåga att kritiskt reflektera över relevanta
vetenskapliga, samhälleliga och etiska aspekter av riskhantering
och klimatanpassning i praktiken.
visa förmåga att kritiskt reflektera över sitt eget behov av
ytterligare kunskap och färdigheter inom riskhantering och
klimatanpassning i praktik och vetenskap.


Kursinnehåll
Kursen är utformad som praktik på en organisation som arbetar
med riskhantering och/eller klimatanpassning, upplägget består av
8 veckors praktik på en arbetsplats och två veckors reflektion
och färdigställning av en slutrapport (vilka också kan
förläggas till arbetsplatsen). Under kursens gång skall
studenten utföra de arbetsuppgifter för värdorganisationen som
specificerats i projektplanen samt genomföra ett par
fördefinierade forskningsuppgifter. Studenten skall även
regelbundet uppdatera handledaren på Lunds universitet om hur
arbetet fortlöper i förhållande till projektplanen. Kursen
examineras genom en reflekterande slutrapport och inlämnande av
godkända forskningsuppgifter.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig reflekterande rapport, samt inlämning av definierade forskningsuppgifter. Rapporten skall innehålla kritisk reflektion om vad riskhantering och klimatanpassning kan inbegripa i praktiken och hur detta förhåller sig till teori, baserat på studentens egna erfarenheter och den begränsade information som studenten har tillgång till under praktiken. Rapporten skall även innehålla en kritisk reflektion över samhälleliga och etiska aspekter av riskhantering och klimatanpassning, samt över studentens eget behov av ytterligare kunskap och färdigheter för att bidra till en säkrare och mer hållbar värld. Inlämningen av forskningsuppgifterna skall innehålla insamlad rådata och förädlad data enligt anvisningar. Den skall även innehålla en kritisk reflektion över forskningsuppgifternas design och genomförande, över vetenskapliga aspekter av riskhantering och klimatanpassning, samt över studentens egen vetenskapliga kompetens.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
180 hp med minst 40 hp i kurser med direkt relevans för riskhantering och/eller klimatanpassning


Begränsat antal platser: Nej
Kontaktinfo och övrigt
Kursansvarig: Jenny Iao Jörgensen, jenny.iao-jorgensen@risk.lth.se
Övrig information: Kursen är baserad på praktik hos en organisation som arbetar med riskhantering och/eller klimatanpassning. Den omfattar 400 timmar varav minst 320 timmar ska vara arbetsplatsförlagda. Innan kursen påbörjas skall två handledare utses, en på Lunds universitet och en hos värdorganisationen, vilka skall godkänna en projektplan som fastställer ramarna för praktiken. Studenten ansvarar för alla praktiska arrangemang för praktiken och kan själv föreslå värdorganisation. Lunds universitet ämnar arbeta aktivt för att ordna praktikplatser vid relevanta organisationer, vilka kommer att fyllas genom ett intern ansökningsförfarande och bedömning av lämplighet. Många organisationer har visat ett intresse att ta emot praktikanter men vi kommer inte kunna förse eller garantera praktik för samtliga studenter. Vi har ett nätverk men med t.ex. många FN-organisationer finns det en formell ansökningsprocess. Studenten uppmuntras att på egen hand hitta praktikplatser efter konsultation med programledningen.



