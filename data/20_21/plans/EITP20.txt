
Kursplan 2020/21 EITP20





Kursplan för
Konstruktion av säkra system
Secure Systems Engineering
EITP20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Valfri för: C4-sec, D4-se, D4-ns, E4
Undervisningsspråk: Kursen ges på engelska

Syfte
Kursen syftar till att ge studenten insikt i hur man konstruerar
nya mjuk- och hårdvarusystem med hänsyn till säkerhetsbehov och
risker gällande hackerattacker. Kursen ämnar ge förståelse för
hela processen från krav till designval och analys av ett
säkerhetskritiskt datorsystem.

Mål
Kunskap och förståelse
För godkänd kurs skall studenten

analysera datoranvändarfall utifrån säkerhetsperspektiv
redogöra för olika metoder för hotanalys
förstå hur säkerhetskrav på ett hård- och mjukvarusystem
kan definieras och brytas ner
förstå hur datorsäkerhetsarkitekturer kan beskrivas
kunna redogöra för olika principer för konstruktion och
beskrivning av säkerhetsprotokoll
behärska ett antal olika metoder för analys av
säkerhetsprotokoll
förstå hur mjuk- och hårdvarukonstruktionsval påverkar
möjligheten att hantera säkerhetsincidenter samt möjligheten att
omkonstruera och uppgradera systemet vid sådana händelser


Färdighet och förmåga
För godkänd kurs skall studenten

analysera säkerhetshot för ett givet datoranvändarfall
utifrån ett användarfall och en hotanalys identifiera
övergripande säkerhetskrav för en mjuk- och/eller
hårdvarusystemdesign
sätta samman en datorsäkerhetsarkitektur utifrån ett
användarfall och säkerhetskrav
designa ett protokoll efter en given säkerhetsarkitektur samt
implementation av protokollet
analysera ett säkerhetsprotokoll, både utifrån teoretiskt
analys och med hjälp av analysverktyg
utföra prestandamätning av en säkerhetsfunktion
utföra penetrationstest av en säkerhetsfunktion


Värderingsförmåga och förhållningssätt
För godkänd kurs skall studenten
tillämpa sina kunskaper i ett projekt där vederbörande
individuellt och i grupp ska kunna visa på att man inhämtat
ytterligare kunskap och insikter för att slutföra projektet.
Kvalitén i motiveringen för lösningar och reflektion över
alternativ kommer att bedömas både i projektuppgift, hemuppgifter
och vid sluttentamen.

Kursinnehåll
Inledning: Datorsystem blir allt mer komplexa och
inbegriper allt fler funktioner för vardagen, samhället och våra
infrastrukturer. Samtidigt innebär detta en ökad sårbarhet i
fråga om känslighet för attacker. En viktig del i att minska
denna sårbarhet är kunskap om och färdighet i ingenjörsmässiga
metoder för att göra system mindre sårbara och robusta mot
hackerattacker och cyberhot. Kursen fokuserar på olika
nyckelmetoder för att konstruera säkra system och att kunna
tillämpa metoderna på konkreta användarfall.

Kursen är indelad i tre huvudblock:

Säkerhetskonstruktionsmetoder och verktyg
Säkerhets- och prestandautvärdering av system
Projekt

Säkerhetskonstruktionsmetoder och verktyg

Behovsanalys utifrån datorsäkerhetsperspektiv
Metoder för hotanalys
Specificering av säkerhetskrav och kravnedbrytning för
datorsystem
Datorsäkerhetsarkitekturer och tillitsmodeller
Design och specifikation av säkerhetsfunktioner
Konstruktion av säkerhetsprotokoll

Säkerhets- och prestandautvärdering av system

Analys av säkerhetsarkitektur och tillitsmodeller
Säkerhetsutvärdering av systemkomponenter
Metoder och verktyg för protokollanalys
Prestandautvärdering
Penetrationstestning

Projekt

Vid kursstart överlämnas en projektförslagslista. Varje projekt
syftar till att ta fram en säkerhetskonstruktion för ett givet
önskat datorsystem. Varje projektgrupp bestående av 2-4 personer
väljer ett av de listade projekten och genomför en fullständig
säkerhetskonstruktion för det valda systemet inklusive en
protokollimplementation. Varje projektgrupp genomför även en
säkerhetsanalys av ett annat projekts systemkonstruktion.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För slutbetyg krävs godkänd projektuppgift (2hp). För godkänd kurs krävs även godkända hemuppgifter samt godkänd skriftlig tentamen. Slutbetyget avgörs genom en sammanvägning av resultatet på tentamen (3,5hp) och hemuppgifterna (2hp).  
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Projekt. 
Antal högskolepoäng: 2. Betygsskala: UG.  Prestationsbedömning: Projektrapport plus presentation. 
Kod: 0219. Benämning: Tentamen. 
Antal högskolepoäng: 3,5. Betygsskala: TH.  Prestationsbedömning: Tentamen som ger betyget U, 3,4 eller 5. 
Kod: 0319. Benämning: Hemtentamen. 
Antal högskolepoäng: 2. Betygsskala: TH.  Prestationsbedömning: Två hemuppgifter som ges betyget U, 3, 4, eller 5  
Antagningsuppgifter
Förkunskapskrav:
EITA25 Datasäkerhet


Förutsatta förkunskaper: EITF05 Webbsäkerhet
Begränsat antal platser: Nej
Kurslitteratur

Powerpointbilder samt anteckningar kring huvudområden och artiklar.


Kontaktinfo och övrigt
Kursansvarig: Christian Gehrmann, christian.gehrmann@eit.lth.se
Övrig information: Denna kurs syftar till att ge studenten färdigheter för att kunna konstruera och analysera dator- och kommunikationssystem ur ett säkerhetsperspektiv



