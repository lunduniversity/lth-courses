
Kursplan 2020/21 FBRN10





Kursplan för
Biofotonik
Biophotonics
FBRN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: F4, F4-f, MFOT1
Undervisningsspråk: Kursen ges på engelska

Syfte
Kursen avser att ge kunskap om växelverkan för ljus med
biologisk vävnad i levande varelser, organiskt material och vår
naturliga omgivning. Genom att förstå denna växelverkan kan man
välja lämpliga mätmetoder och designa optimal instrumentering
för mätning av egenskaper vilka kan karakterisera, klassificera
eller gradera biologiska prover, exempelvis med avseende på
hälsa/kvalitet. Kursen omfattar skalor från mikrosopisk cellulär
nivå, via makroskopisk skala upp till skala för fjärranalys av
biosfären. Kursen avhandlar de grundläggande fysikaliska
principerna för ljus växelverkan med biologisk vävnad med en
genomgång av experimentalla metoder utvecklade inom biofotonik
fram tills idag. För ökad förståelse och praktisk erfarenhet
ger kursen ett kreativt projekt där studenter i grupper fritt
utvecklar en enkel uppställning för en mätteknik inom
biofotonik, använder den för undersökning av ett prov samt
redovisar undersökningen vid kursens slut. Kursen ger studenten
kunskap med en unik uppsättning ingenjörsverktyg värdefulla för
utveckling och tillämpning av modern fotonik inom
livsvetenskaper.

Mål
Kunskap och förståelse
För godkänd kurs skall studenten

kunna förklara principerna för växelverkan mellan ljus och
de slag av biologiska prover som kursen avhandlar.
kunna förklara principerna för de diagnostiska metoder kursen
avhandlar.
förstå de koncept för dataanalys som avhandlas i
kursen.


Färdighet och förmåga
För godkänd kurs skall studenten

kunna välja och kombinera lämpliga metoder och
instrumentering för en biofotonik-applikation.
kunna planera och genomföra ett experimentellt projekt med
kombination och användning av instrumentering för
biofotonik.
kunna muntiligt presentera resultat från en experimentell
studie.
kunna skriva laborationsrapport med analys och diskussion av
resultat.


Värderingsförmåga och förhållningssätt
För godkänd kurs skall studenten

kunna förstå möjligheter och begränsningar för metoder och
instrumentering som avhandlas i kursen.
kunna söka information från källor utöver
kursmaterialet.
kunna tillgodogöra sig information från vetenskapliga
artiklar och avancerad litteratur.


Kursinnehåll
Kursen i biofotonik ger en introduktion till fenomen som
påträffas vid optisk diagnostik av biologiska prover och
organiskt material samt introducerar metoder och instrumentering
för karakterisering av biologisk vävnad och organiskt material.
Dessa metoder inkluderar: Optisk fjärranalys för studier av
biologisk flora och fauna. Praktisk laserspektroskopi baserad på
diodlasrar för mätning av absorption och fluorescens.
Polarisationstekniker för analys av ljus spritt från biologiska
prover. Vidare innefattar kursen metoder för avbildning och
mikroskopitekniker för studier av små strukturer. Dessutom
avhandlas aspekter av dataanalys. Särskild tonvikt läggs på
projekt där grupper av studenter får bygga sin egen
instrumentering för studier av olika prover. Projekten organiseras
kring en kombination av  mätmetod/instrumentering med ett
biologiskt prov att studera och kommer att innefatta aspekter av
optoelektronik, optomekanisk konstruktion, signalinsamling,
mätningar, tolkning av data samt presentation. Ytterligare två
laborationer avhandlar polarisation av spritt ljus från biologiska
prover, spektral avbildning och mikroskopi. Ytterligare insikter i
biofotonik erhålls genom studiebesök i laboratorier vid Lunds
universitet och relaterade lokala företag.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För att bli godkänd på kursen som helhet krävs godkända laborationer samt godkänd skriftlig tentamen. Laborationerna genomförs i grupper om två studenter, med muntlig redovisning för laboration med det av studenterna planerade projektet och skriftlig rapport för de två övriga laborationerna. Vid tentamen är förståelse viktigare än utantillkunskap. Slutbetyget sätts av resultatet på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundkurser i fysik och optik, FAFN01 Lasrar, FAFN25 Atom- och molekylspektroskopi.
Begränsat antal platser: Nej
Kurslitteratur

C. Boudoux: Fundamentals of Biomedical Optics. Pollux, 2016, ISBN: 9781366451194.
P.C.D. Hobbs: Building Electro-Optical Systems. Wiley, 2009, ISBN: 9780470402290.


Kontaktinfo och övrigt
Kursansvarig: Christian Brackmann, christian.brackmann@forbrf.lth.se
Kursansvarig: Mikkel Brydegaard, mikkel.brydegaard@fysik.lth.se



