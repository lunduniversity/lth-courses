
Kursplan 2020/21 FRTN55





Kursplan för
Reglerteknik, fortsättningskurs
Automatic Control, Advanced Course
FRTN55, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Maskininlärning, system och reglerteknik. 
Obligatorisk för: MMSR2
Valfri för: B5, C4, D4-ssr, E4-ra, F4, F4-r, I4, I4-pvs, K5, M4, N4, Pi4-ssr
Undervisningsspråk: Kursen ges på engelska

Syfte
Kursen ger en fördjupning i design av linjära reglersystem med
begränsningar. Speciellt fokus ligger på målkonflikter och
fundamentala begränsningar, samt hur matematisk optimering kan
användas som ett designverktyg, både offline och online. Kursen
behandlar både tidskontinuerliga och tidsdiskreta
reglersystem.

Mål
Kunskap och förståelse
För godkänd kurs skall studenten

kunna översätta och ändamålsenligt välja mellan olika
tidskontinuerliga och tidsdiskreta systembeskrivningar, särskilt
transientsvar, överföringsmatriser och
tillståndsbeskrivningar.
kunna härleda egenskaper hos sammankopplade system från
egenskaper hos ingående delmodeller samt att karaktärisera och
kvantifiera de olika delsystemens betydelse för helheten.
kunna formulera villkor på in- och utsignaler till ett
reglersystem och relatera dem till villkor på matriserna som
beskriver systemet.
kunna analysera hur processegenskaper sätter gränser för
vilka reglertekniska prestanda som går att uppnå.


Färdighet och förmåga
För godkänd kurs skall studenten

självständigt kunna formulera tekniska specifikationer
utifrån en förståelse för hur ett reglersystem ska användas
och samverka med omgivande miljö.
kunna välja designmetod och modellstruktur samt översätta
specifikationer till matematiska optimeringsproblem som löses
online eller offline.
från resultatet av numeriska beräkningar kunna dra slutsatser
om rimlighet i modell och specifikationer, samt konsekvenser för
systemets samverkan med omgivande miljö.


Värderingsförmåga och förhållningssätt
För godkänd kurs skall studenten

förstå samband och begränsningar då förenklade modeller
används för att beskriva en komplex och dynamisk verklighet
visa förmåga till lagarbete och samverkan i grupp vid
laborationer.


Kursinnehåll
Helhetsbild av designprocessen, stabilitet, känslighet,
robusthet, lågförstärkningssatsen, överföringsmatriser,
icke-minimumfas-system, störningsmodeller i tidsplanet och
frekvensplanet, specifikationer i frekvensplanet, fundamentala
begränsningar och målkonflikter, regulatorstrukturer,
Youla-parametriseringen och internmodellsreglering, samplade
reglersystem, linjär-kvadratisk optimering av
tillståndsåterkoppling och Kalmanfilter, modellprediktiv
reglering, regulatorsyntes via konvex optimering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), tre laborationer, en inlämningsuppgift. Vid färre än fem anmälda kan omtentamina ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Tentamen. 
Antal högskolepoäng: 5,5. Betygsskala: TH.  Prestationsbedömning: Godkänd tentamen 
Kod: 0220. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration 
Kod: 0320. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration 
Kod: 0420. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration 
Kod: 0520. Benämning: Inlämningsuppgift. 
Antal högskolepoäng: 0,5. Betygsskala: UG.  Prestationsbedömning: Godkänd inlämningsuppgift, inlämnad innan deadline. 
Antagningsuppgifter
Förutsatta förkunskaper: FRTF05 Reglerteknik, allmän kurs eller FRTN25 Processreglering.
Begränsat antal platser: Nej
Kursen överlappar följande kurser: FRT020, FRTN10
Kurslitteratur

Föreläsningsbilder, övningsmaterial och laborationsmanualer finns tillgängliga på kurshemsidan.
Lecture Notes in Automatic Control, Advanced Course. Department of Automatic Control, LTH (kompendium).
Torkel Glad, Lennart Ljung: Control Theory: Multivariable and Nonlinear Methods, Taylor & Francis, 2000, ISBN 0748408789 (bredvidläsning).


Kontaktinfo och övrigt
Kursansvarig: Anton Cervin, anton.cervin@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN55



