
Kursplan 2020/21 ASBN41





Kursplan för
Urban dynamik - teorier och tendenser
Urban Dynamics - Theories and Tendencies
ASBN41, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom hållbar stadsgestaltning. 
Alternativobligatorisk för: MSUD2, MARK2-aad
Valfri för: A4
Undervisningsspråk: Kursen ges på engelska

Syfte
Kursens syfte är att fördjupa studentens orientering om
aktuella tendenser inom stadsbyggandets teori och praktik. Syftet
är också att göra studenten väl förtrogen med aktuell
forskning om hållbar urban utveckling. Kursen syftar också till
att utveckla studentens förmåga att på ett ifrågasättande och
analytiskt sätt, verbalt och i skrift, diskutera urbana teorier
och relatera dessa till olika gestaltningsstrategier.

Mål
Kunskap och förståelse
För godkänd kurs skall studenten

visa förståelse för den internationella stadsutvecklingens
avhängighet av kulturella, socioekonomiska och ideologiska
faktorer,
visa fördjupad kunskap om aktuella internationella tendenser
inom stadsbyggandets teori och praktik,
vara väl förtrogen med aktuell forskning om hållbar urban
utveckling.


Färdighet och förmåga
För godkänd kurs skall studenten

visa förmåga att på ett ifrågasättande och analytiskt
sätt, verbalt och i skrift, diskutera urbana teorier och relatera
dessa till olika gestaltningsstrategier,
visa förmåga att med grund i föreläsningar och anvisad
litteratur genomföra en självständig studie inom temat hållbar
stadsgestaltning.


Värderingsförmåga och förhållningssätt
För godkänd kurs skall studenten

visa ett analytiskt, kritiskt, självständigt och kreativt
förhållningssätt till urbana teorier och ideologier,
visa insikt om stadsgestaltningens möjlighet att påverka
människors psykiska, ekonomiska, sociala och kulturella
välfärd.


Kursinnehåll
Kursens fokus är hållbar stadsgestaltning och innehållet
fördjupar och problematiserar aktuella och historiska urbana
tendenser och teorier. Kursen ger studenterna tillfälle att
fördjupa sina kunskaper om aktuell forskning inom det breda fält
som kallas hållbar urban utveckling. Undervisning sker i första
hand i form av föreläsningar, seminarier och skrivuppgifter.
Kursens kunskapsinnehåll ligger till grund för arbetet med vision
och strategier i kursen ASBN31 Stadsbyggnad – Urban dynamik (15
hp) som läses parallellt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd skrivuppgift samt minst 80% aktiv närvaro vid föreläsningar, exkursioner och seminarier.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASBN40
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Andreas Olsson, andreas.olsson@arkitektur.lth.se
Kursansvarig: Peter Siöström, peter.siostrom@arkitektur.lth.se
Övrig information: Denna kurs utgör en teoretisk och metodinriktad fördjupning till kursen ASBN31 Urban dynamik (15 hp).



