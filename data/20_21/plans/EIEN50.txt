
Kursplan 2020/21 EIEN50





Kursplan för
Automation
Automation
EIEN50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Valfri för: D4, E4-ra, F4, I4-pr, M4-prr, MPRR1
Undervisningsspråk: Kursen ges på begäran på engelska

Syfte
Automation är ingenjörskonsten att utnyttja mätning och
information i realtid för att få material- och energiflöden att
fungera på bästa sätt. Kursen ger också perspektiv på
hållbarhet och samspelet mellan energi, vatten och livsmedel
globalt. Syftet med kursen är att ge en överblick av de olika
komponenter som ingår i ett industriellt styrsystem och hur dessa
fungerar och interagerar med varandra. Kursen syftar även till att
ge kunskap avseende de verktyg och metoder som används för att
studenten självständigt ska inhämta information, ranalysera,
realisera och utvärdera industriella styrsystem. I kursen
kombineras studentens tidigare kunskaper från skilda ämnen som
t.ex. reglerteknik, matematisk statistik, mätteknik och
datorteknik samt visar hur automation kan se ut i olika
industriella verksamheter.

Mål
Kunskap och förståelse
För godkänd kurs skall studenten
enskilt kunna
 

tillämpa och integrera kunskaper från flera kurser och
teknikområden,
redogöra för tillståndsbegreppet i matematisk modellering av
diskreta och kontinuerliga system,
förklara de olika delarna i ett automationssystem för en
enklare process och förstå hur dessa samverkar.


Färdighet och förmåga
För godkänd kurs skall studenten
enskilt kunna
 

tillgodogöra sig vetenskapliga artiklar inom ett specifikt
teknikområde och tillämpa metoder från dessa,
dela upp större system i flera mindre processer och
modularisera dessa för interation med andra processer,
formulera en matematisk modell av en enkel process utifrån
information om de ingående komponenterna och hur de
interagerar,
med matematiska och statistiska metoder analysera viktiga
karakteristika hos en process utifrån den matematiska
modellen,
programmera en PLC med hjälp av lämplig mjukvara och
standardspråk för en enklare sekventiell styruppgift,
muntligen redogöra för funktionalitet och kvalitét på
tekniska problemlösningar.


Värderingsförmåga och förhållningssätt
För godkänd kurs skall studenten
enskilt kunna
 

bedöma lämpligheten för styr-, övervaknings- och
kommunikationsstrukturer för mindre industriella processer.
Bedöma hur ett större problem kan delas in i väldefinierade
delproblem för hantering av flera mindre sammanlänkade
processer.


Kursinnehåll
Industriella processer: Var används automation?
Exempel från olika industriella tillämpningar.
Hur struktureras styrningen av industriella processer?
Begreppen dynamiska processer och händelsestyrda system.
Modeller: Kontinuerliga, tidsdiskreta och
händelsestyrda system.
Processövervakning: Mätvärdesinsamling, filtrering
och dataanalys.
Strukturer för industriella styrsystem:
Sekvensstyrning, kombinatoriska nät och kontinuerliga processer.
Realtidsprogrammering och industriell kommunikation. Exempel på
kommersiella styrsystem.
Styrsystemets fysikaliska delar: Mätvärdesinsamling
och ställdon.
Hemuppgifter: Simuleringsarbete om diskreta respektive
dynamiska system. Dessa redovisas i två rapporter.
Laborationer: Strukturering och programmering av ett
enklare styrproblem på en laborationsprocess.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Bedömning sker i två moment, dels i grupp och dels individuellt:
- För gruppmomenten gäller två godkända skriftliga rapporter från simuleringsövningar som ger ökad förståelse av grundläggande egenskaper hos olika dynamiska produktionssystem och dess stabilitet. Vidare krävs godkända arbetsmomet från tre sammanlänkande labbuppgifter som i laboratoriemiljö gradvis lär studenterna dela in större problem i mindre väldefinierade delproblem för att klara programmering och driftsättning av en produktionslinje. Avslutningsvis redovisar grupperna muntligen sina lösningar inför övriga grupper och utvärderar lösningarna därefter tillsammans. 
- För det individuella momentet gäller en mindre litteraturstudie inom ett tekonikområde samt godkänd skriftlig tentamen.
- För slutgiltigt godkänt betyg gäller att båda ovan moment är godkända.


Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Automation. 
Antal högskolepoäng: 5. Betygsskala: TH.  Prestationsbedömning: Tentamen 
Kod: 0220. Benämning: Laboration och Inlämningsuppgift. 
Antal högskolepoäng: 2,5. Betygsskala: UG.  Prestationsbedömning: Laborationsarbete, rapportskrivning 
Antagningsuppgifter
Förutsatta förkunskaper: FRT010/FRTF05 Reglerteknik, allmän kurs.
Begränsat antal platser: Nej
Kursen överlappar följande kurser: MIE052, MIE062, MIE080
Kurslitteratur

Olsson G, Rosén C: Industrial Automation, Application, Structures and Systems. IEA, LTH, 2005, ISBN: Kompendium.
Vetenskapliga artiklar inom HMI-området.


Kontaktinfo och övrigt
Kursansvarig: Docent Ulf Jeppsson, ulf.jeppsson@iea.lth.se
Hemsida: http://www.iea.lth.se/aut/



