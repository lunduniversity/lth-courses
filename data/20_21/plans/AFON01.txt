
Kursplan 2020/21 AFON01





Kursplan för
Estetik
Aesthetics
AFON01, 5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Industridesign. 
Obligatorisk för: MID1
Undervisningsspråk: Kursen ges på engelska

Syfte
Kursens syfte är att öka studenternas förmåga till kritisk
reflexion kring estetiska frågeställningar, vilket även
inbegriper en reflexion över egna designprojekt, med avseende på
estetik. Detta sker främst genom att studenterna tränas i att
praktiskt genomföra en tematisk designuppgift samtidigt som de
får tala om estetiska frågeställningar på ett teoretiskt
medvetet och konstruktivt sätt. Avsikten är att studenterna skall
tillägna sig begreppsliga redskap för att aktivt och kritiskt
kunna ta del av aktuell debatt och samtida estetiska diskussioner
om vår visuella kultur.

Mål
Kunskap och förståelse
För godkänd kurs skall studenten

Inför ett eget eller givet designprojekt, kunna definiera och
identifiera estetiska frågeställningar samt relatera dessa till
samtida eller historiska kontexter med avseende på estetik.


Färdighet och förmåga
För godkänd kurs skall studenten

Utifrån ett givet designprojekt självständigt kunna göra en
enkel, men kritiskt reflekterande analys, med avseende på
estetik.


Värderingsförmåga och förhållningssätt
För godkänd kurs skall studenten

Visa förmåga att göra utvecklade kvalitetsbedömningar av
estetiska aspekter på design.
Kunna formulera metateoretiska frågeställningar kring estetik
och designprofessionen.


Kursinnehåll
I kursen ingår en grundläggande orientering om centrala
begrepp, traditioner och tankefigurer inom ämnet estetik som är
av betydelse för olika designprocesser, samt olika diskussioner om
produkter och dess kontexter. Kursen introducerar estetikens
område och dess historia, huvudsakligen utifrån designorienterade
aspekter och praktiska övningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: I kursen ges betygen Godkänt eller Underkänt. För att få betyget godkänt måste studenten ha lämnat in en godkänd övningsuppgift (som utförs i grupp). Vidare krävs 80% närvaro vid föreläsningar, presentationer och övningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AFO632
Kurslitteratur

Artiklar som bestäms utifrån kursens årliga tema.


Kontaktinfo och övrigt
Kursansvarig: Lektor, Anna Petersson, anna.petersson@arkitektur.lth.se
Övrig information: I kursen Estetik ingår en grundläggande orientering om centrala begrepp, traditioner och tankefigurer inom ämnet estetik som är av betydelse för olika designprocesser, samt olika diskussioner om produkter och dess kontexter. Kursen introducerar estetikens område och dess historia, huvudsakligen utifrån designorienterade aspekter och praktiska övningar.



