
Kursplan 2020/21 MAMF30





Kursplan för
Ergonomi
Ergonomics
MAMF30, 6 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: KID2, MD3
Valfri för: BME4-br
Undervisningsspråk: Kursen ges på svenska

Syfte
Syftet med kursen är att studenterna skall lära sig att
utveckla produkter, företeelser och miljöer som är anpassade
till människors fysiska och kognitiva förutsättningar.

Mål
Kunskap och förståelse
För godkänd kurs skall studenten

kunna definiera grundläggande ergonomiska begrepp.
kunna beskriva hur fysisk och kognitiv förmåga kan variera
mellan individer.
kunna problematisera samspelet människa, teknik, situation och
aktivitet.
kunna beskriva människokroppens uppbyggnad, funktion och
kapacitet utifrån ergonomiska aspekter


Färdighet och förmåga
För godkänd kurs skall studenten

kunna analysera en produkt eller företeelse utifrån ett
ergonomiskt perspektiv.
med hjälp av metoder inom ergonomin kunna upptäcka och
identifiera möjligheter och brister i samspelet mellan människan
och en produkt/företeelse i ett tidigt skede, samt genomföra
mätningar och analys av resultat för jämförelse av befintliga
produkter.
i grupp kunna hitta, välja ut och prioritera relevant
information
kunna kommunicera resultatet muntligt och skriftligt (t ex
poster).


Värderingsförmåga och förhållningssätt
För godkänd kurs skall studenten

kunna ta hänsyn till att människor är olika med en stor
variation i förutsättningar.
kunna ge uttryck för en inställning att det primärt inte är
människorna det är fel på om en produkt eller företeelse är
belastande eller svår att använda, utan att det är en positiv
utmaning att försöka göra produkter och företeelser anpassade
till människan.
förespråka en människocentrerad och participativ
designprocess.
hållbarhetsperspektiv på tillverkade produkter


Kursinnehåll
Kursen innehåller ett verklighetsanknutet företagsprojekt som
sätter teorin för belastnings- och kognitionsergonomi i sitt
sammanhang. Kursen innehåller också individuella uppgifter och
gruppuppgifter samt föreläsningar/seminarier som behandlar
följande områden:

Ergonomiska begrepp och grunder
Kognition, människans förmågor och begränsningar
Uppmärksamhet. Visuell och audiell perception.
Fysikaliska miljöfaktorer
Användbarhet. Analys av användargränssnitt
Kognitiv design
Antropometri och kroppsvinklar
Subjektiva och objektiva mätmetoder för
belastningsergonomi

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt slutbetyg krävs godkända inlämningsuppgifter, laboration och godkänd skriftlig och muntlig redovisning av gruppuppgifter/projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: MAMA05, MAMA11
Kurslitteratur

Norman, D. A.: The Design of Everyday Things. Basic Books, 2013, ISBN: 9780465050659.
Hägg G., Ericson M., Odenrick P. , Bohgard M., m fl,: Fysisk belastning i boken Arbete och teknik på människans villkor, kap 4. Prevent, Stockholm, 2008.
Material som delas ut vid kursstart och i samband med föreläsningarna/seminarierna.


Kontaktinfo och övrigt
Examinator: Håkan Eftring, universitetslektor, hakan.eftring@certec.lth.se
Kursansvarig: Hillevi Hemphälä, hillevi.hemphala@design.lth.se
Hemsida: http://www.certec.lth.se/utbildning



