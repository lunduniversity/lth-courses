
Kursplan 2020/21 ABAN11





Kursplan för
Urban Shelter
Urban Shelter
ABAN11, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Alternativobligatorisk för: MSUD2
Valfri för: A4
Undervisningsspråk: Kursen ges på begäran på engelska

Syfte
Kursens huvudsyfte är att ge en fördjupad kunskap om urban
bostadsutformning i ett internationellt perspektiv med fokus på
resurssvaga grupper. Vidare syftar kursen till att utveckla och
knyta ihop kunskaper från tidigare kurser genom att relatera
begrepp och teorier inom arkitektur och stadsbyggnad till aktuella
diskurser om utveckling och boende/urban shelter.

Mål
Kunskap och förståelse
För godkänd kurs skall studenten
skriftligt och med stöd i litteratur kunna:
* beskriva de viktigaste faktorerna som styr urban
bostadsutformning i ett internationellt perspektiv
* analysera arkitektens internationella roll i komplexa
situationer och processer
* formulera kriterier för utformning av bostäder och
bostadsområden som leder till hållbar stadsutveckling.

Färdighet och förmåga
För godkänd kurs skall studenten
skriftligt och med stöd i litteratur kunna:
* beskriva urban bostadsutformning utifrån en problemorienterad
synvinkel
i ritning och med stöd i litteratur kunna:
* utforma en stadsdel med hög andel bostäder baserat på
begrepp och teorier inom boende/urban shelter och stadsbyggnad
* gestalta en funktionell, komfortabel och tilltalande byggnad
inom en stadsdel.

Värderingsförmåga och förhållningssätt
För godkänd kurs skall studenten
* vilja diskutera arkitektens roll i ett internationellt
perspektiv
* våga prova nya arbetsområden och även kunna arbeta
internationellt.

Kursinnehåll
Kursen behandlar urban bostadsutformning i ett internationellt
perspektiv med fokus på resurssvaga grupper. Hur skall arkitekter
arbeta med urban bostadsutformning nu och i framtiden? Kursens
fokus ligger på gestaltning av ett mindre bostadsområde i ett
land i Afrika, Asien eller Latinamerika där en fältstudie
genomförs.
Teman som berörs är: användning av stadens rum;
trygghetsfrågor, jämställdhet och fysisk planering, segregering
i städer; energianvändning och klimatanpassning av urban miljö
och bostäder; uppgradering av slumområden; finansiering av
bostadsprojekt, organiserat självbyggeri samt arkitektens roll i
ett internationellt perspektiv.
Kursen är uppdelad i tre faser:
1 Förberedande teoretiska studier (Lund).
2 Fältstudier.
3 Tillämpning och gestaltning (Lund).
Fältstudierna genomförs under cirka fyra veckor i en stad i
Afrika, Asien eller Latinamerika i samarbete med lokala
myndigheter, företag och universitet.
Kursens designuppgifter omfattar utformning av en stadsdel och
utformning av en byggnad. Redovisning sker genom ritningar med
beskrivningar och en kort illustrerad uppsats.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänd krävs 80% närvaro vid föreläsningar, seminarier, delgenomgångar och slutgenomgång. Godkänd presentation och inlämning av övningar och projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: 20
Urvalskriterier: Intervju och antal poäng kvar till examen för dem som läser kursen som valfri.
Kursen kan ställas in: Om färre än 12 anmälda.
Kursen överlappar följande kurser: ABAN10
Kurslitteratur

Correa, Charles: Housing and urbanization. Thames & Hudson Ltd London New York , 1999, ISBN: 0-500-28210-2.
Åstrand, J (et al.):: 11 Lyckade bostadsprojekt, En inventering av genomförda bostadsförbättringar i tredje världen. SADEL, 1988, ISBN: 91-86596-10-1.
Åstrand, J (et al.): Construction in Developing Countries. Swedish Mission Council , ISBN: 91-85424-44-7.


Kontaktinfo och övrigt
Kursansvarig: Johnny Åstrand, johnny.astrand@hdm.lth.se
Kursansvarig: Laura Liuke, laura.liuke@hdm.lth.se
Kursansvarig: Maria Rasmussen, maria.rasmussen@hdm.lth.se
Hemsida: http://www.hdm.lth.se/education/undergraduate_courses
Övrig information: Kursen förutsätter medverkan i den valfria kursen Urban Shelter Teori, 7,5 hp.



