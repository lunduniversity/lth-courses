
Kursplan 2020/21 VTTN10





Kursplan för
Kollektivtrafik
Public Transport
VTTN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V4-tv
Undervisningsspråk: Kursen ges på svenska

Syfte
Kursen vänder sig till dig som vill lära mer om
kollektivtrafik i alla dess former. Kursen ska ge kunskap om
kollektivtrafik och kollektivtrafikplanering, dess
förutsättningar och roll i samhället från lokal till
interregional nivå. Sambandet mellan kollektivtrafikplanering och
bebyggelseplanering betonas. Kollektivtrafikens väsentliga roll i
ett hållbart samhälle studeras och kopplas mot de
transportpolitiska målen. I kursen ingår kunskap om
kollektivtrafikens företagsekonomiska förutsättningar och
samhällsekonomiska effekter.
En viktig del i kursen utgörs av en stor
datorstödd planeringsövning. Den utformas tillsammans med en
kommun, och syftet är att du tillsammans med de andra
kursdeltagarna skall kunna bidra med värdefull analys och konkreta
förslag på hur kollektivtrafiken skall kunna förbättras i det
studerade området. Arbetet kräver stor insats för att på den
korta tiden kunna bemästra programmets komplexitet (VISUM), och vi
har god hjälp av extern konsulthjälp.

Mål
Kunskap och förståelse
För godkänd kurs skall studenten

Ha god kunskap om kollektivtrafikens roll i ett hållbart
transportsystem
Ha kunskap om kollektivtrafikens olika system.
Ha kunskap om hur sambandet mellan kollektivtrafik och
bebyggelse påverkar kollektivtrafikens möjligheter.
Ha god förståelse för olika resenärsgruppers speciella
förutsättningar och behov.
Ha kunskap om vilka krav som bör ställas på fordon och
anläggningar i kollektivtrafiken
Ha kunskap om kollektivtrafikens organisation och ekonomiska
förutsättningar.
Ha kunskap om betydelsen av information och marknadsföring
inom kollektivtrafiken.


Färdighet och förmåga
För godkänd kurs skall studenten

Kunna planera ett busslinjenät för en mindre stad och ta fram
förslag till trafikering
Kunna använda avancerade datorstödda planeringsverktyg
Kunna utveckla egna enkla verktyg för analys, planering och
drift
Kunna planera regional kollektivtrafik (tåg och buss) baserat
på kunskap om trafikeringsunderlag och skillnader mellan
färdmedelstyper
Kunna utforma bytespunkter och terminaler med hänsyn till
såväl effektivitet som tillgänglighet för resenärerna
Kunna genomföra samhällsekonomiska och om företagsekonomiska
beräkningar av olika trafikeringsförslag


Värderingsförmåga och förhållningssätt
För godkänd kurs skall studenten

Kunna utforma utrednings- och beslutsunderlag i enlighet med
det övergripande transportpolitiska målet


Kursinnehåll
Grundläggande om kollektivtrafikens förutsättningar:

Begrepp
Standardfaktorer
Organisation
Efterfrågemodeller
Prissättning

Planering av kollektivtrafik på lokal och regional nivå:

Linjenät i mindre och medelstora städer
Regional kollektivtrafik
Trafikering och drift, terminaler, företagsekonomi,
samhällsekonomi

Storstadens kollektivtrafik, information och marknadsföring
inom kollektivtrafiken, framtida kollektivtrafik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Prestationsbaserade moment är övningar, projektarbete och tentamen. Betyget sammanvägs av projektarbete (gruppvis) och skriftlig tentamen (enskilt). 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VTTF01 Trafikteknik eller VTVA50 Transport och samhälle


Förutsatta förkunskaper: VTVN15 Trafikteknisk analys ELLER VTTF10 Trafikens effekter: Tillgänglighet, Framkomlighet, Säkerhet och Miljö.
Begränsat antal platser: Nej
Kurslitteratur

Christer Hydén (red.): Trafiken i den hållbara staden. Studentlitteratur, 2008, ISBN: 978-91-44-05301-1.
Bård Norheim, Alberte Ruud: Kollektivtransport, Utfordringer, muligheter og løsninger for byområder. Statens Vegvesen, Norge, 2007. Tillgänglig på www.kollektivtransport.net.
Effektsamband för vägtransportsystemet , Kollektivtrafik - Effektkatalog. Vägverket Publikation 2008:10. Trafikverket, 2008. Tillgänglig på http://publikationswebbutik.vv.se/shopping/ShowItem____3471.aspx.
Ett web-baserat kursbibliotek med övrig litteratur står till studenternas förfogande.
Trafikverket & SKL: Kol-Trast, Planeringshandbok för en attraktiv och effektiv kollektivtrafk. 2012, ISBN: 978-91-7164-842-6. Tillgänglig för nedladdning på kursens hemsida.


Kontaktinfo och övrigt
Lärare: Andreas Persson, andreas.persson@tft.lth.se
Kursansvarig: Anders Wretstrand, anders.wretstrand@tft.lth.se
Examinator: Anders Wretstrand, anders.wretstrand@tft.lth.se
Hemsida: http://www.tft.lth.se
Övrig information: Föreläsningar, planeringsövningar under handledd och egen tid samt studiebesök. Kursen ges i Lund.



