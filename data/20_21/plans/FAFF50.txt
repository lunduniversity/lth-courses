
Kursplan 2020/21 FAFF50





Kursplan för
Perspektiv på hållbar utveckling
Perspectives on Sustainable Development
FAFF50, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: N3
Valfri för: F4
Undervisningsspråk: Kursen ges på svenska

Syfte
Syftet med kursen är att ge studenterna förmågan att verka
för en hållbar utveckling genom att problematisera kring och
kritiskt förhålla sig till sin roll i, och sin påverkan på,
samhället.

Mål
Kunskap och förståelse
För godkänd kurs skall studenten
-  ha grundläggande kunskap om hållbar utveckling.
-  ha grundläggande kunskap om och erfarenhet av att hantera
"wicked problems".
-  kunna redogöra för olika aspekter av hållbar utveckling
och dessa aspekters anknytning till en problemställning. Dessa
aspekter kan vara till exempel:

miljöaspekter
etiska aspekter
politiska aspekter
globala aspekter
ekonomiska aspekter
juridiska aspekter
kulturella aspekter

-  ha grundläggande kunskap om kommunikation och olika former
av mötesteknik.
-  ha förståelse för hur grupprocesser används och fungerar
för att uppnå gemensamma beslut.

Färdighet och förmåga
För godkänd kurs skall studenten
kunna
-  söka upp och värdera information rörande hållbar
utveckling.
-  relatera tidigare kunskaper från utbildningen till en
hållbar utveckling.
-  genomföra en intressentanalys.
-  identifiera och utifrån olika ståndpunkter/intressen
beskriva problem som kan leda till en icke-hållbar utveckling.
-  formulera och presentera argument och diskutera dessa genom
aktivt deltagande i mindre grupper samt vid ett stort offentligt
möte.

Värderingsförmåga och förhållningssätt
För godkänd kurs skall studenten
kunna
-  självständigt och i grupp ta fram en hållbar och ur
relevanta aspekter väl belyst lösning till ett problem.
-  kritiskt analysera och bedöma hållbarheten i presenterade
lösningar.

Kursinnehåll
Studenten tränas i att tänka kritiskt utifrån sin framtida
roll som ingenjör. Detta görs genom att kursdeltagarna indelas i
grupper som var och en representerar olika intressegrupper i
samhället. (En inledande del i arbetet är att studenterna själva
får identifiera intressegrupper genom att göra en
intressentanalys.) Exempel på intressegrupper kan vara
forskare, politiker i u- och/eller i-land, lobbyister från
multinationella företag, folkhälsoorganisationer, NGO:s med ett
intresse för miljö och/eller mänskliga rättigheter, en
reglerande myndighet. En frågeställning ges till samtliga
intressegrupper. Utifrån respektive grupps intressen ska man sedan
ta ställning i frågan. Målet är att alla intressegrupper i
slutänden enas om ett gemensamt dokument, en så kallad "roadmap",
rörande frågeställningen. Enighet förhandlas fram under
tvärgruppsmöten och i den gemensamma konferens som äger rum i
slutet av kursen. Direkt efter överläggningens avslutande ska
studenterna presentera och försvara sin "roadmap" inför en
inbjuden publik bestående av andra studenter, journalister,
lärare och speciellt inbjudna gäster.
För att ge studenterna inspiration och en inblick i de delar av
samhället som framför allt berörs av frågor inom området
hållbar utveckling ges föreläsningar. Dessa kan, förutom just
begreppet Hållbar utveckling, behandla exempelvis kommunikation,
mötesteknik, etik, praktiskt miljöarbete, ekonomi, juridik,
politik och global (miljö)rättvisa. Vid ett antal workshops får
studenterna själva arbeta med att i grupper analysera och
diskutera hållbarhetsbegrepp och etiska problem.
Eftersom stor vikt ligger på varje enskild students utveckling,
avslutas kursen med en längre uppföljningsdiskussion. Här
diskuteras frågor gällande kursens kvalitet och upplägg, men
också studentens individuella utvecklingsprocess under kursen.
Varje student ska reflektera över sina ställningstaganden och
bakgrunden till dessa.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Obligatorisk närvaro och aktivt deltagande vid föreläsningar, workshops, gruppdiskussioner, slutkonferens och uppföljning av slutkonferens. Obligatoriska skriftliga rapporter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Perspektiv på hållbar utveckling - teori. 
Antal högskolepoäng: 3. Betygsskala: UG.  Prestationsbedömning: Obligatoriskt att delta aktivt vid minst 80 % av föreläsningar samt vid 100 % av workshops.  
Kod: 0220. Benämning: Perspektiv på hållbar utveckling - scenario. 
Antal högskolepoäng: 4,5. Betygsskala: UG.  Prestationsbedömning: Obligatoriskt att delta aktivt i hela scenarioarbetet - d.v.s. vid alla gruppmöten, tvärgruppsmöten, slutkonferens samt utvärdering.  
Antagningsuppgifter
Förutsatta förkunskaper: 120 hp inom civilingenjörsprogrammet Teknisk nanovetenskap, Teknisk fysik  eller motsvarande.
Begränsat antal platser: 50
Urvalskriterier: Avklarade högskolepoäng inom programmet. Studenter inom programmet Teknisk nanovetenskap ges företräde vid antagning.
Kursen överlappar följande kurser: FAFF15
Kurslitteratur

Föreläsningsanteckningar. Material från inspirationsföreläsningarna som distribueras via kursens hemsida/live@lund. Här finns diskussionsfora och här lagras också gruppernas dokumentation.
Håkan Gulliksson, Ulf Holmgren: Hållbar utveckling - Teknik, samhälle och livskvalitet. Studentlitteratur, 2018, ISBN: 9789144122182.


Kontaktinfo och övrigt
Kursansvarig: Charlotta Nilsson, charlotta.nilsson@nuclear.lu.se
Kursansvarig: Knut Deppert, knut.deppert@ftf.lth.se
Hemsida: https://liveatlund.lu.se



