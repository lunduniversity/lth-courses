
Kursplan 2020/21 YTHA76





Kursplan för
Livsmedelskemi II
Food Chemistry II
YTHA76, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Undervisningsspråk: Kursen ges på svenska

Syfte
Att ge kunskaper om vattens, lipiders, kolhydraters och
proteiners livsmedelskemi, som bygger vidare på kunskaper från
kursen Livsmedelskemi I

Mål
Kunskap och förståelse
För godkänd kurs skall studenten

kunna beskriva och förklara vattens, lipiders, kolhydraters
och proteiners egenskaper och funktioner i råvaror och livsmedel,
samt deras förändringar vid behandling av livsmedel
kunna redogöra för och tillämpa kunskaper om oxidation,
dispersioner, gelbildning, emulsioner, smältegenskaper och
kristallisation i samband med tillverkning av olika
livsmedelsprodukter.


Färdighet och förmåga
För godkänd kurs skall studenten

beskriva ett livsmedels uppbyggnad


Värderingsförmåga och förhållningssätt
För godkänd kurs skall studenten

inse att kunskaper om kemi underlättar en djupare förståelse
för livsmedlens egenskaper


Kursinnehåll
Kursen ska ge förståelse för hur livsmedel är uppbyggda.
Kursen innehåller avsnitt om lipider (struktur, egenskaper och
funktion i livsmedel, funktion och förändringar i
livsmedelsprocesser, vid lagring, matlagning; utvinning ur
oljeväxter, tillverkning av matfett, choklad m.m.), kolhydrater
(struktur, egenskaper och funktion i råvaror och livsmedel,
livsmedelsprocesser, matlagning; sockertillverkning,
sötningsmedel) och proteiner (struktur, indelning, egenskaper och
funktion i råvaror och livsmedel, funktion och förändringar i
livsmedelsprocesser och matlagning) samt tillsatser. Dessutom
behandlas dricksvattenförsörjning, vattenrening och
vattenkvalitet.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig tentamen, laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Skriftlig tentamen. 
Antal högskolepoäng: 5,5. Betygsskala: UG.  Prestationsbedömning: Godkänd skriftlig tentamen 
Kod: 0216. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Närvaro vid laborationer och godkända laborationsrapporter 
Antagningsuppgifter
Förutsatta förkunskaper: YTHA71 Livsmedelskemi I
Begränsat antal platser: Nej
Kursen överlappar följande kurser: YTHA75
Kurslitteratur

Furugren, Bo: Matkemi med kemiska grunder , Livsmedelskemi och matkunskap. 2015. Kompendium.


Kontaktinfo och övrigt
Kursansvarig: Ia Rosenlind, ia.rosenlind@food.lth.se
Hemsida: http://www.livsmedel.lth.se
Övrig information: Skriftlig tentamen och laborationer. Under kursen anordnade laborationer och gästföreläsningar är obligatoriska. Vid laga förhinder får studenten genomföra egen uppgift med motsvarande innehåll.



