
Kursplan 2020/21 FMAN80





Kursplan för
Funktionalanalys och harmonisk analys
Functional Analysis and Harmonic Analysis
FMAN80, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: F5, F5-tf, F5-bs, F5-ss, Pi4-bs, Pi4-ssr, MMSR2
Undervisningsspråk: Kursen ges på begäran på engelska

Syfte
Funktionalanalys och harmonisk analys är fundamentala verktyg 
inom många matematiska tillämpningsområden, som till exempel
fältteori, hållfasthetslära, reglerteori, signalbehandling, och
inom matematisk statistik och numerisk analys. Kursens syfte är
att ge kännedom om grundläggande begrepp och metoder i ämnet,
samt förmåga såväl att följa resonemang där dessa används
som att självständigt med dessa metoder lösa matematiska problem
uppkomna i tillämpningarna. Ett viktigt mål för kursen är
också att utveckla en förmåga till abstraktion som gör det
lättare att se analogier mellan problem från till synes skilda
problemområden.

Mål
Kunskap och förståelse
För godkänd kurs skall studenten

känna till olika vanliga normer och deras användbarhet i
olika tillämpningar.
känna till betydelsen av begreppen fullständighet och
kompakthet, och att valet av norm har inverkan på dessa egenskaper
hos ett rum. I synnerhet ha god förståelse för skillnaderna
mellan det oändligdimensionella och det ändligdimensionella
fallet.
vara förtrogen med de grundläggande egenskaperna för dualen
till ett normerat rum.
vara förtrogen med de vanligaste klasserna av linjära
begränsade operatorer samt ha förståelse för hur spektralteorin
ger information om en linjär operators egenskaper.
vara väl förtrogen med hur en funktions egenskaper
återspeglas i dess Fouriertransform.
kunna redogöra för grunderna av teorin i samband med ett
muntligt förhör.

 

Färdighet och förmåga
För godkänd kurs skall studenten

med tillgång till litteratur självständigt kunna integrera
metoder och synsätt från olika delar av kursen för att lösa
problem och besvara frågeställningar inom kursens ram
kunna redogöra för lösningen till matematiska problem inom
kursens ram i tal och i skrift, logiskt sammanhängande och med
adekvat terminologi.
kunna översätta konkreta matematiska
problemställningar till kursens abstrakta begreppsapparat.

 

Kursinnehåll
Funktionalanalys: normer och approximation,
fullständighet, kompakthet, funktionsrum, Hilbertrum,
ortogonalitet och ortogonalsystem. Linjära operatorer, kompakta
operatorer och självadjungerade operatorer. Spektralteori. Dualrum
och Hahn-Banach' sats.
Harmonisk analys: Fouriertransformationen. Sobolevrum
och Sobolevs inbäddningssats.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Hemtentamen följt av en muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAN55 Kontinuerliga system och FMAN70 Matristeori.
Begränsat antal platser: Nej
Kursen överlappar följande kurser: FMA260
Kurslitteratur

Renardy & Rogers: An Introduction to Partial Differential Equations. Springer, 2004, ISBN: 0-387-00444-0.
Egenproducerat material.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Pelle Pettersson, pelle@maths.lth.se
Hemsida: http://www.maths.lth.se/course/funkharmnykod/



