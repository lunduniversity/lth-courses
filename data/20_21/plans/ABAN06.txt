
Kursplan 2020/21 ABAN06





Kursplan för
Urban Shelter, teori
Urban Shelter - Theory
ABAN06, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Alternativobligatorisk för: MSUD2
Valfri för: A4
Undervisningsspråk: Kursen ges på begäran på engelska

Syfte
Kursens syfte är att ge en fördjupad kunskap om urban
utveckling, -design och -bostadsutformning i ett internationellt
perspektiv med fokus på resurssvaga grupper. Kursen syftar till
att utveckla och knyta ihop kunskaper från tidigare kurser genom
att relatera begrepp och teorier inom arkitektur och stadsbyggnad
till aktuella diskurser om utveckling och boende/urban shelter.

Mål
Kunskap och förståelse
För godkänd kurs skall studenten
skriftligt och med stöd i litteratur kunna:
* redogöra för hur den internationella urbana
bostadsutformningen har utvecklats under de senaste decennierna
* beskriva de viktigaste faktorerna som styr urban
bostadsutformning i ett internationellt perspektiv
* analysera arkitektens internationella roll i komplexa
situationer och processer
* formulera kriterier för utformning av bostäder och
bostadsområden som leder till hållbar stadsutveckling.

Färdighet och förmåga
För godkänd kurs skall studenten
skriftligt och med stöd i litteratur, kunna:
* beskriva och analysera urban bostadsutformning utifrån en
problemorienterad synvinkel.

Värderingsförmåga och förhållningssätt
För godkänd kurs skall studenten
* vilja diskutera arkitektens roll i ett internationellt
perspektiv
* våga prova nya arbetsområden och även kunna arbeta
internationellt.

Kursinnehåll
Kursen behandlar urban bostadsutformning i ett internationellt
perspektiv med fokus på resurssvaga grupper. Hur skall arkitekter
arbeta med urban bostadsutformning nu och i framtiden? Kursens
fokus ligger på teori och litteraturstudier.
Kursen presenterar den historiska utvecklingen inom urban
bostadsutformning och tar upp: formell och informell sektor,
planerad nybyggnad, tomt med infrastruktur, självbyggeri, spontan
bebyggelse och förbättring av slumområde. Kursen behandlar hur
arbetsprocessen för urban bostadsutformning bedrivs i länder med
olika kultur, klimat, socio-ekonomiska förutsättningar,
arkitektur och byggd miljö.
Kursen avser att ge en fördjupning till temat och utvecklingen
under de senaste decennierna genom litteratur, föreläsningar,
seminarier och uppsatsskrivande.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänd krävs 80% närvaro vid föreläsningar, seminarier, delgenomgångar och slutgenomgång. Godkänd presentation, aktivt deltagande i seminarium samt godkänd kort uppsats.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: 20
Urvalskriterier: Intervju och antal poäng kvar till examen för dem som läser kursen som valfri.
Kursen kan ställas in: Om färre än 12 anmälda.
Kursen överlappar följande kurser: ABAN05
Kurslitteratur

Davis, M: Planet of Slums. Verso London, New York , 2006, ISBN: 1-84467-022-9.
Tannerfeldt, G & Ljung, P: More Urban Less Poor, An introduction to urban development and management. Earthscan , 2006, ISBN: 978-1-84407-381-8.
Jenkins, P (et al.): Planning and Housing in the Rapidly Urbanising World. Routledge, New York , 2007, ISBN: 0-415-35797-7.
Wakely, P (et al.): Implementing the Habitat Agenda, In Search of Urban Sustainability. DPU/University College London , 2001, ISBN: 874502-00-5.
Åstrand, J (et al.): 11 Succesful Housing Projects. SADEL, 1990, ISBN: 91-86596-11-X.
Åstrand, J (et al.): Construction in Developing Countries. Swedish Mission Council , 1996, ISBN: 91-85424-44-7.
Acioly, C & Davidson, F: Density in Urban Development. Lund University, 1996.


Kontaktinfo och övrigt
Kursansvarig: Johnny Åstrand, johnny.astrand@hdm.lth.se
Kursansvarig: Laura Liuke, laura.liuke@hdm.lth.se
Kursansvarig: Maria Rasmussen, maria.rasmussen@hdm.lth.se
Hemsida: http://www.hdm.lth.se/education/undergraduate_courses
Övrig information: Kursen förutsätter medverkan i den valfria kursen Urban Shelter, 15 hp.



