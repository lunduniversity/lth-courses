
Kursplan 2020/21 ETIN30





Kursplan för
Integrerad radioelektronik
Integrated Radio Electronics
ETIN30, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Valfri för: E4-fh, E4-is, F4, MSOC1, N4
Undervisningsspråk: Kursen ges på engelska

Syfte
Kursens mål är att ge grundläggande och bred kunskap om
konstruktion och analys av integrerad högfrekvenselektronik.
Efterfrågan på sådan kunskap är stor då allt fler
tillämpningar använder sig av trådlös teknik, till exempel
mobiltelefoni, trådlösa datornätverk, kortdistanskommunikation
och satellitnavigation. I alla dessa tillämpningar utgör
radiodelen en mycket viktig komponent.
Kursens tyngdpunkt ligger på metoder för analys och syntes av
integrerad högfrekvenselektronik. Den bygger vidare på kurserna
Analog IC konstruktion (ETI 063) och Radio (ETI 031), och de
radiobyggblock som behandlas i kursen Radio får här sitt
innehåll i form av elektronik primärt i CMOS teknologi. Metoder
för konstruktion av förstärkare, blandare, oscillatorer m.m.
behandlas och tillämpas i ett projektarbete där en hel mottagare
eller sändare konstrueras.

Mål
Kunskap och förståelse
För godkänd kurs skall studenten

självständigt kunna redogöra för olika sätt att realisera
radiobyggblock såsom lågbrusförstärkare, blandare, oscillatorer
och effektförstärkare på en IC-krets, samt deras detaljerade
funktion, och hur viktiga egenskaper såsom brus, linjäritet,
förstärkning och bandbredd påverkas av val av komponentervärden
och biaspunkter
självständigt kunna redogöra för hur olika komponenter,
speciellt spolar, kan realiseras på chip, samt inverkan av
parasitkapacitans och parasitresistans vid höga frekvenser och hur
man bör utforma en layout som konsekvens av detta, och hur
CAD-verktyg används vid konstruktion av RF IC kretsar
självständigt kunna redogöra för vissa systemöverväganden
för hela radiodelar och olika arkitekturers egenskaper


Färdighet och förmåga
För godkänd kurs skall studenten

kunna välja lämplig kretstopologi för en given specifikation
och dimensionera de ingående komponenterna så att specifikationen
uppfylls, och dessutom kunna analysera en given koppling med
avseende på funktion och prestanda. Kunna utföra vissa
beräkningar och val på systemnivå
kunna konstruera layout för byggblock och komponenter,
speciellt spolar, och beräkna dess parasiter. I CAD-program kunna
simulera RF IC kretsar, samt rita och verifiera deras layout


Värderingsförmåga och förhållningssätt
För godkänd kurs skall studenten

ha tillägnat sig tillräckligt med grundläggande begrepp och
kunskaper att man kan beskriva idéer, problem och lösningar för
sakkunniga personer inom området
kunna bedöma om en konstruktion lämpar sig för integration
på en CMOS-krets


Kursinnehåll
Kursen är bred och behandlar ämnen från arkitekturnivå
(homodyn, låg-IF, heterodyn), via byggblocksnivå (LNA, blandare,
oscillatorer, effektförstärkare) till komponent och layoutnivå.
Vad gäller komponenter kan spolar och transformatorer realiseras
på chip, vilket inte är möjligt vid lägre frekvenser. Kursens
tyngdpunkt ligger på byggblocken och hur de kan realiseras med
CMOS teknologi. För och nackdelar med olika kretstopologier
behandlas. Det är en målsättning att ta med även de senaste
topologierna från forskningen. Metoder att dimensionera de
ingående komponenterna för att uppnå givna specifikationer,
liksom metoder att analysera egenskaper hos givna konstruktioner
är centrala.
Moderna CAD-verktyg för konstruktion av RF IC-kretsar är ett
centralt område, som studenten får stifta bekantskap med och
använda sig av i kursen. I projektet får man lära sig att
simulera radiobyggblock som förstärkare, blandare och
oscillatorer med en modern simulator utvecklad speciellt för
ändamålet.
Kursen avslutas med en gästföreläsning där föreläsaren
berättar om sitt arbete vid en konstruktionsavdelning för
integrerade radiokretsar vid ett företag.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Projektrapporten ska vara godkänd.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
ETIN25 Analog IC-konstruktion


Begränsat antal platser: Nej
Kursen överlappar följande kurser: ETI170
Kurslitteratur

Lee T H: The Design of CMOS Radio-Frequency Integrated Circuits, Second Edition. Cambridge University Press, 2004, ISBN: 0-521-83539-9.


Kontaktinfo och övrigt
Kursansvarig: Professor Henrik Sjöland, Henrik.Sjoland@eit.lth.se
Hemsida: http://www.eit.lth.se/kurs/etin30
Övrig information: Introduktion till trådlösa system (EITF50) rekommenderas men utgör inget nödvändigt förkunskapskrav för ETIN30. 

Vid färre än 16 deltagare kan kursen komma att ges med reducerad undervisning och större inslag av självstudier.



