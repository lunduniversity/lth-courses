
Kursplan 2020/21 MAMF40





Kursplan för
Projekt årskurs 3
Project Year 3
MAMF40, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Obligatorisk för: IDA3
Undervisningsspråk: Kursen ges på svenska

Syfte
Kursens syfte är att vidareutveckla och fördjupa studentens
erfarenheter från tidigare projektkurser och därmed förbereda
studenten för industriella projekt i sin kommande yrkesverksamhet.
Studenterna arbetar i verklighetsnära projekt under kursens
gång.

Mål
Kunskap och förståelse
För godkänd kurs skall studenten
kunna förklara och använda centrala begrepp som rör
projektbaserad utveckling inom datateknikområdet.

Färdighet och förmåga
För godkänd kurs skall studenten

kunna formulera en problemställning inom datateknikområdet
och kunna bryta ned problemställningen i delproblem
kunna välja och argumentera för en projektmodell
kunna designa, testa, bygga och utvärdera ett system inom
datateknikområdet, utifrån en projektuppgift
kunna göra en bedömning av projektprocessen samt samarbetet
inom projektgruppen
kunna beskriva och utvärdera ett utfört projekt i en
skriftlig rapport och en muntlig presentation
kunna inhämta och värdera information för att kunna lösa
problem inom datateknikområdet.


Värderingsförmåga och förhållningssätt
För godkänd kurs skall studenten
kunna arbeta och visa samarbetsförmåga i gruppsammanhang.

Kursinnehåll
Kursen innehåller inledande föreläsningar och seminarier om
projekthantering och processmodeller. Baserat på dessa kunskaper
och erfarenheter från tidigare kurser ska studenterna välja
lämplig projektmodell för det valda projektet. Större delen av
kursen består av arbete med projektet där studenterna ska
designa, bygga och testa ett system inom datateknikområdet.
Processen sammanfattas och utvärderas i en skriftlig rapport och
muntlig presentation. Inlärningen sker genom en blandning av
föreläsningar, handledning och projektarbete i grupp.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen består av en skriftlig rapport och muntlig gruppvis examination. För godkänd kurs krävs även godkänt på ett individuellt, skriftligt moment. Deltagande i gruppbildningen vid kursens start är obligatorisk. Under kursens gång är det obligatoriskt att delta aktivt i övningar och vid handledningstillfällen samt delta aktivt i och ta ansvar för projektarbetet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
ETS032 Programvaruutveckling för stora system eller ETSF20 Programvaruutveckling för stora projekt


Begränsat antal platser: Nej
Kursen överlappar följande kurser: EDT655
Kurslitteratur

Kompendium tillhandahålls av institutionen.


Kontaktinfo och övrigt
Kursansvarig: Lise Jensen, Ingenjörshögskolan i Helsingborg, lise.jensen@hbg.lth.se
Övrig information: Observera att på grund av projektets karaktär krävs närvaro alla kursveckor



