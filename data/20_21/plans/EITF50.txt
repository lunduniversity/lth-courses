
Kursplan 2020/21 EITF50





Kursplan för
Introduktion till trådlösa system
An Introduction to Wireless Systems
EITF50, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Kommunikationssystem. Fördjupning: Grundnivå, har minst 60 hp kurs/er på grundnivå som förkunskapskrav.
Alternativobligatorisk för: MWIR1
Valfri för: D4-hs, E4-fh, F4, F4-hn, MSOC1, N4-hn
Undervisningsspråk: Kursen ges på engelska

Syfte
Syftet med kursen är att ge en god allmänbildning i
högfrekvenstillämpningar, speciellt sådana som förekommer vid
radiokommunikation. Grunden läggs utan att tränga in i
elektroniken eller att fördjupa sig i konstruktionsdetaljer. De
olika delarna behandlas som block vilka definieras av sina
fysikaliska egenskaper. Detta ger en förståelse för t.ex.
radiomottagarens eller mobiltelefonens uppbyggnad och kunskap om
vilka krav som ställs på de ingående kretsarna. Därigenom är
kursen även en nödvändig grund för den som senare vill
specialisera sig till högfrekvens- eller radiokonstruktör.

Mål
Kunskap och förståelse
För godkänd kurs skall studenten

vara väl förtrogen med radiomottagare och -sändare på
blockschemanivå
kunna beskriva och analysera en modulerad signal i tids-,
frekvens- och fasdomänen
kunna beskriva och analysera en hel radioförbindelse inklusive
antenner och vågutbredning
ha kunskap om spektrum- och nätverksanalys för höga
frekvenser

 

Färdighet och förmåga
För godkänd kurs skall studenten

kunna utföra en brusanalys av ett system med givna
förutsättningar
kunna simulera mottagare på blocknivå
för ett givet radiosystem kunna upprätta och tillämpa en
länkbudget
kunna utföra grundläggande mätningar med spektrum- och
nätverksanalysator


Värderingsförmåga och förhållningssätt
För godkänd kurs skall studenten

kunna tolka datablad för att med färdiga byggblock konstruera
ett radiosystem som uppfyller en given specifikation
ha en rimlighetsuppfattning avseende grundläggande parametrar
i systemet och dess delar


Kursinnehåll
Områden som behandlas är:

grundläggande begrepp som bandbredd, Q-värde och
decibelräkning
bruskällor, signalkvalitet (SNR, SINAD), brusfaktor och
brustemperatur
radiomottagarens och sändarens uppbyggnad och funktion på
blocknivå
linjäritetsegenskaper, kompressions- och interceptpunkter
diskreta komponenters högfrekvensegenskaper
egenskaper hos förstärkare, blandare, oscillatorer, faslåsta
slingor (PLL) och frekvenssyntes
speciella komponenter såsom effektdelare, -summerare,
riktkopplare och cirkulator
analog och digital modulation
transmissionsledningar, antenner, vågutbredning och
länkbudget
datorstödd simulering av mottagare
mätning vid höga frekvenser med spektrum- och
nätverksanalysator
orientering om moderna digitala kommunikationssystem


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen och godkända laborationer. Godkända laborationer är ett krav för att få tentera.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer 
Kod: 0217. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd skriftlig tentamen 
Antagningsuppgifter
Förutsatta förkunskaper: ESS010/EITA35 Elektronik eller ETE115/EITF90 Ellära och elektronik.
Begränsat antal platser: Nej
Kursen överlappar följande kurser: ETI031, ETIF05
Kurslitteratur

Young Paul H.: Chapters from Electronic Communication Techniques, Fifth Edition. Pearson, 2004, ISBN:  9780857766915.
Laborationshandledning.


Kontaktinfo och övrigt
Kursansvarig: Harsh Tataria, harsh.tataria@lth.lu.se
Hemsida: http://www.eit.lth.se/kurs/eitf50



