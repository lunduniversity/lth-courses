
Kursplan 2020/21 EXTA56





Kursplan för
Verksamhetsförlagd utbildning i sjukvården
Clinical Training in Biomedical Engineering
EXTA56, 5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Huvudområde: Teknik. 
Obligatorisk för: BME1
Undervisningsspråk: Kursen ges på svenska

Syfte
Kursen ger allmän kunskap om hur den svenska vårdprocessen
fungerar, professionellt uppförande vid patientkontakt, sekretess,
mm. Det inledande blocket med föreläsningar har som syfte att
beskriva hur medicinsk teknik kommer in i den kliniska vardagen.
Beskrivningen gäller speciellt de avdelningar på sjukhuset som
är teknikintensiva. En djupare förståelse för de
undersöknings- och behandlingsmetoder som beskrivits vid
föreläsningarna fås vid olika tillfällen då studenten
auskulterar på sjukhus i regionen. Ett antal undersökningar, som
t.ex. involverar mätningar av kemiska eller elektriska storheter,
studeras vid laborationer. Lärare på medicinska fakulteten
ansvarar för undervisningen, och kursen ges i sin helhet på
sjukhuset.

Mål
Kunskap och förståelse
För godkänd kurs skall studenten

ha en förståelse för hur medicinsk teknik kan komma till
användning i svensk sjukvård,
redogöra för de viktigaste principerna i sekretesslagen.


Färdighet och förmåga
För godkänd kurs skall studenten

kunna se medicinsk teknik ur patientens perspektiv.
kunna redogöra i muntlig och skriftlig form för de
diagnostiska och terapeutiska metoder som behandlats i kursen.


Värderingsförmåga och förhållningssätt
För godkänd kurs skall studenten

kunna tillägna sig och sovra viktig information från
föreläsningar.
kunna tolka och diskutera information med vårdpersonal.


Kursinnehåll
Ämnen som klinisk fysiologi, klinisk kemi, anestesi,
neurofysiologi, radiofysik och röntgen behandlas. Notera att
kursinnehållet kan variera något från år till år.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd kurs kräver närvaro vid föreläsningar och laborationer, godkända laborationsrapporter, godkänd rapport över specifikt tema, samt godkänd kurs i hjärt/lungräddning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Studenten måste ha godkänt resultat på något av delproven på kursen EITA01 Introduktion till medicin och teknik samt ha tagit erforderliga vaccinationer (se Kursinfo) för att kunna påbörja kursen


Begränsat antal platser: Nej
Kursen överlappar följande kurser: EXTA55
Kurslitteratur

Kursen bygger på studentens egna anteckningar från föreläsningarna, och kan komma att behöva kompletteras med information som studenten själv söker upp. I enstaka fall kan föreläsaren dela ut anteckningar.


Kontaktinfo och övrigt
Kursansvarig: Jonas Carlson, jonas.carlson@med.lu.se
Kursansvarig: Professor Pyotr Platonov, Pyotr.Platonov@med.lu.se
Övrig information: För att få tillträde till kursen måste en hälsoscreening lämnas in senast det datum som anges av kursansvarig. Vid behov måste även intyg om tagna vaccinationer uppvisas. 



