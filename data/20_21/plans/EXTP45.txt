
Kursplan 2020/21 EXTP45





Kursplan för
Strålterapifysik
Radiation Therapy Physics
EXTP45, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Valfri för: BME4-bf
Undervisningsspråk: Kursen ges på svenska

Syfte
Kursen ska ge blivande ingenjörer en introduktion till
strålterapiverksamheten, som en grund för att kunna kommunicera
med andra yrkeskategorier involverade i vårdkedjan och arbeta för
en effektiv och säker användning av utrustning för
strålterapi.

Mål
Kunskap och förståelse
För godkänd kurs skall studenten

ha god kännedom om medicinska linjära acceleratorer och kunna
förklara deras uppbyggnad och funktion
ha god kännedom om efterladdningsutrustning och strålkällor
inom brachyterapi


Färdighet och förmåga
För godkänd kurs skall studenten

kunna beskriva strålfält med avseende på absolut och relativ
dosfördelning såväl för externa strålkällor som kring
radioaktiva källor för brachyterapi
vara förtrogen med behandlingsprocessen från diagnostisering
till avslutad behandling


Värderingsförmåga och förhållningssätt
För godkänd kurs skall studenten
kunna diskutera och utarbeta program för kvalitetssäkring,
innefattande kontroll av såväl utrustning som arbetsmetoder så
att varje patient tillförsäkras att den absorberade dosen i
målvolymen överensstämmer med den ordinerade stråldosen inom
accepterade gränser.

Kursinnehåll
Översiktlig historik. Översiktlig klinisk extern strålterapi
och brachyterapi. Medicinska linjäracceleratorer och strålkällor
inom strålterapi. Strålfältskarakteristik. Dosplanering och
dosberäkning, intensitetsmodulerad strålterapi och
optimeringsteori, gating och IGRT. Strålterapi med protoner,
lätta joner och neutroner. Dosimetriprotokoll (IAEA) och
strålkvalitetsbegrepp. Kvalitetssäkring och kvalitetskontroller,
acceptanstestning/idriftsättning och periodiska kontroller av
strålbehandlingsapparater. Olyckor och tillbud inom
strålterapi.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyget 3 krävs godkänt på skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Genomgånget grundblock på BME-programmet
Begränsat antal platser: Nej
Kontaktinfo och övrigt
Kursansvarig: Crister Ceberg, crister.ceberg@med.lu.se
Hemsida: http:// http://www.msf.lu.se/extp45-stralterapifysik



