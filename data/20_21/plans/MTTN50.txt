
Kursplan 2020/21 MTTN50





Kursplan för
Livsmedels- och förpackningsinnovation, projekt
Senior Project in Food and Packaging Innovation
MTTN50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Livsmedelsprodukt- och förpackningsutveckling. 
Obligatorisk för: MFIPDES2
Undervisningsspråk: Kursen ges på engelska

Syfte
Syftet med kursen är att hjälpa deltagarna få en fördjupad
förståelse för hur livsmedels- och förpackningsinnovationer
skapas – från identifiering av kundinsikter, via idégenerering,
till utvärdering av konceptuella prototyper. Kursen baseras på en
generisk process för designtänkande och inkluderar
föreläsningar och övningar relaterat till teorier om
designprocesser och -metoder inom temat livsmedels- och
förpackningsinnovation. Genom behovsmotiverade projekt, med stöd
från coacher, kommer kursdeltagarna att spendera större delen av
kursen med att skapa konceptuella lösningsförslag och utvärdera
dessa med avseende på tre överlappande kriterier; användarnytta,
teknisk genomförbarhet, samt kommersiell gångbarhet.

Mål
Kunskap och förståelse
För godkänd kurs skall studenten

Beskriva och diskutera nyckeldimensioner och -karakteristik
inom en generisk process för designtänkande.
Identifiera och diskutera lämpliga metoder och
tillvägagångssätt inom varje dimension av processen.
Rapportera och diskutera hur valda metoder och
tillvägagångssätt förhåller sig till industriell praxis och
akademisk forskningsfront.


Färdighet och förmåga
För godkänd kurs skall studenten

Planera ch genomföra ett gruppbaserat projekt.
Utforska och analysera behov, trender och teknologier.
Skapa och utvärdera idéer för hur identifiera behov kan
mötas.
Demonstrera och utvärdera konceptuella lösningsförslag.


Värderingsförmåga och förhållningssätt
För godkänd kurs skall studenten

Utvärdera och bedöma projektets resultat med avseende på
framgångskriterierna (användarnytta, teknisk genomförbarhet,
kommersiell gångbarhet).
Utvärdera och bedöma projektets resultat med avseende på
hållbar utveckling (miljömässig, social, ekonomisk).
Diskutera och kritiskt bedöma sina egna – och andras –
tillvägagångssätt, insikter och slutsatser.
Bedöma och diskutera aspekter relaterade till
gruppdynamik.


Kursinnehåll
Större delen av kursen är vikt åt projektarbete, vilket ger
deltagarna möjlighet att arbeta i grupper och därigenom uppleva
en systematisk designprocess inom ramen för livsmedels- och
förpackningsinnovation. Kurstillfällena inkluderar en blandning
av föreläsningar och praktiska övningar relaterat till metoder,
verktyg och strategier för livsmedels- och
förpackningsinnovation. Gästföreläsare från livsmedels- och
förpackningsindustrierna bidrar med insikter i verkliga fall och
grupperna får tillgång till coacher som är aktiva forskare inom
design- och innovationsmetodik. Tekniker för kollegial
utvärdering (peer review) och gruppcoachning (feedforward)
används genom kursen för att säkerställa kritisk reflektion
avseende såväl processer som resultat.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av två delar: 1) Grupparbete med skriven rapport samt muntlig presentation. 2) individuellt arbete med skriven rapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Brown, T., Katz, B.: Change by Design, How Design Thinking Transforms Organizations and Inspires Innovation. Harper Collins, 2009, ISBN: 0061766089. Köp av ovanstående bok är rekommenderat, men inte obligatoriskt. Kompletterande material lämnas ut under kursens gång.


Kontaktinfo och övrigt
Kursansvarig: Annika Olsson, annika.olsson@plog.lth.se
Lärare: Karla-Marie Batingan Paredes, karla_marie.batingan_paredes@design.lth.se
Hemsida: http://www.plog.lth.se/education/master-courses/



