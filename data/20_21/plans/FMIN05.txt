
Kursplan 2020/21 FMIN05





Kursplan för
Miljösystemanalys: Klimat som vetenskap och politik
Environmental System Studies: Climate, Science and Politics
FMIN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: I3
Valfri för: F4, Pi4, W4-es, W4-ms
Undervisningsspråk: Kursen ges på engelska

Syfte
Huvudsyftet med kursen är att förmedla kunskap om de
viktigaste klimatvetenskapliga grunderna samt aktörerna och
positionerna inom internationell klimatpolitik och förhandlingar.
Att sätta frågorna i ett systemperspektiv där självständig
kritisk analys/granskning av samspel mellan vetenskap och
politik/policy är centralt i kursen.

Mål
Kunskap och förståelse
För godkänd kurs skall studenten
Kunna redogöra för de viktigaste klimatvetenskapliga grunderna
samt aktörerna och positionerna inom internationell klimatpolitik
och förhandlingar.
Kunna förklara vetenskapliga sammanhang, forskningsmetoder och
resultat samt osäkerheter rörande klimatförändringars orsaker
och verkningar
Visa förmåga att självständigt analysera internationella
klimatfrågor ur ett systemperspektiv som omfattar såväl natur-
och samhällsvetenskapliga som tekniska och etiska aspekter
Kunna beskriva förutsättningar och former för
klimatpolitikens utveckling samt bidra till en diskussion om
densamma.

Färdighet och förmåga
För godkänd kurs skall studenten
Visa förmåga till självständig kritisk analys samt förmåga
att hantera ett komplext internationellt källmaterial kopplat till
händelser, handlingar, åtgärdsförslag och annan information som
avser klimatfrågor.

Värderingsförmåga och förhållningssätt
För godkänd kurs skall studenten
Visa förmåga att värdera varierande källmaterial rörande
klimatfrågan.

Kursinnehåll
Kursen består dels av naturvetenskapliga och tekniska moment,
dels av samhällsvetenskapliga moment som analyserar sammanhangen
mellan vetenskap och politik.
Den första delen omfattar en fördjupning av naturvetenskapliga
och tekniska moment som strålningsbalans och kolbalans,
atmosfärskunskap och meteorologi, paleoklimatologi och
klimatmodellering. Häri ingår begrepp såsom växthusgas,
uppvärmningspotential, klimatkänslighet, albedo, kolsänka,
scenarier och kollagring.
Till de samhällsvetenskapliga momenten hör bl a internationella
relationer och förhandlingar, klimatpolitik och ekonomi. Härunder
omfattas begrepp såsom policy, delat ansvar, kostnader för
åtgärder och anpassning, teknikspridning, systeminnovation,
samhällsomställning och styrmedel.
Kursen baseras på föreläsningar och seminarier där de olika
momenten presenteras, diskuteras och relateras till varandra, samt
på kurslitteraturen vilken bidrar med bakgrund och
fördjupning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Sker i form av ett skriftligt prov under första läsperioden, några mindre inlämningsuppgifter och ett bokseminarium (med skriftlig inlämning och obligatorisk närvaro). Avslutande skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Minst 6hp miljösystemanalys, t ex kursen FMI065, FMIF05, FMIF01, FMIF10, FMIF15 eller GEMF01


Förutsatta förkunskaper: Minst 130 hp inom programmet.
Begränsat antal platser: Nej
Kursen överlappar följande kurser: FMIN01
Kurslitteratur

Svenska: En ännu varmare värld. Monitor 23. Naturvårdsverket , 2016, ISBN: 978916201300-4. Dessutom ingår en samling vetenskapliga artiklar och annat aktuellt material. Innevarande år utgörs kurslitteraturen av ovanstående, vilket på grund av områdets snabba utveckling kan komma att ändras inför nästa läsår.


Kontaktinfo och övrigt
Kursansvarig: Lars J Nilsson, lars.nilsson@miljo.lth.se
Kursansvarig: Malin Aldenius, malin.aldenius@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://www.miljo.lth.se
Övrig information: Omtentamen ordnas i anslutning till omtentamensperiod.



