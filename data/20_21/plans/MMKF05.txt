
Kursplan 2020/21 MMKF05





Kursplan för
Utvecklingsmetodik
Product Development and Design Methodology
MMKF05, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Alternativobligatorisk för: I3
Undervisningsspråk: Kursen ges på engelska

Syfte
Kursen syftar till att ge grundläggande kunskaper om
strategier, begrepp och metodik vid produktutveckling. Kursen skall
också ge grundläggande kunskaper i konstruktionsmetodik i form av
procedurer, metoder och tekniker, med fokus på deras användning i
produktvecklingens konceptfas. Vidare skall kursen ge
grundläggande kunskaper om att bygga ett s.k. business case (ett
underlag till beslutet om konceptet går vidare till fullständig
utveckling), samt om projektledning. Studenten ska också ha
förvärvat förmågan av att tillämpa dessa kunskaper i ett
industriellt sammanhang. Vidare ska studenten ha förvärvat
insikter om betydelse av produktutveckling i ett tillverkande
företag avseende dess tillväxt och framgång på marknaden samt
dess plats och relevans för samhällets tillväxt och
välstånd.

Mål
Kunskap och förståelse
För godkänd kurs skall studenten

förvärvat kunskap och förståelse om strategier, begrepp och
metodik avseende produktutveckling samt i konstruktionsmetodik
förvärvat grundläggande kunskap och förståelse om
projektledning
ha förståelse för relevansen av denna kunskap i ett
industriellt sammanhang
ha sådana insikter om övergripande metoder och tekniker inom
konstruktionsmetodiken att kursdeltagaren självständigt och i
grupp kan avgöra deras roll och betydelse i ett specifikt i
utvecklings- och konstruktionsprojekt


Färdighet och förmåga
För godkänd kurs skall studenten

för en industriell uppdragsgivare, i form av ett grupparbete,
kunna strukturera, planera och genomföra den del av ett
produktutvecklingsprojekt som avser dess konceptutvecklingsfas
inför en industriell uppdragsgivare muntligen och skriftligen,
självständigt och i grupp, kunna redovisa resultatet från ett
utvecklingsprojekt - i form av resultat och process


Värderingsförmåga och förhållningssätt
För godkänd kurs skall studenten

visa förmågan av att kritiskt reflektera över eget utfört
produktutvecklingsarbete
vara medveten om vikten av produktutveckling i ett tillverkande
företag avseende dess tillväxt och framgång på marknaden samt
dess plats och relevans för samhället tillväxt och
välstånd


Kursinnehåll
Utifrån en övergripande modell över den industriella
utvecklingsprocessen, genomgås översiktligt hur ett
industriföretag tar fram en för företagets övergripande mål
lämpligt avpassad portfölj av utvecklingsprojekt. I följande
delen av kursen behandlas produktutvecklingsprocessen, med
tyngdpunkten på den inledande konceptutvecklingsfasen. Den för
utvecklingsprocessen centrala konstruktionsmetodiken genomgås i
ett övergripande perspektiv, med tyngdpunkten även här lagd på
konceptutvecklingsfasen. I en föreläsning behandlas de senaste
forskningsrönen inom området produktutveckling, som t.ex. global
produktutveckling. Studenterna får härmed en första insikt i
forskning inom produktutveckling. I den sista delen ges verktyg
för att kunna bygga ett s.k. business case (ett underlag till
beslutet om konceptet går vidare till fullständig utveckling),
samt grundläggande kunskaper om projektledning, särskilt
projektplanering.
Inledningsvis föreläses teorin, varefter ett tillämpningsprojekt
med inriktning mot konceptutvecklingsfasen genomförs. Detta
utförs om möjligt i direkt samverkan med ett industriföretag.
Alternativt utnyttjas ett fiktivt företag, för att ge den
industrinära anknytningen av projektet. Projektet är i två
delar. Första delen utförs i läsperiod 3 tillsammans med
studenter i maskinteknik i grupper om 5-6 studenter. Projektarbetet
redovisas i form av en för respektive grupp gemensam rapport och
muntligen av hela gruppen vid en för alla grupper gemensam
presentation inför medverkande företag. Andra delen utförs i
läsperiod 4. Studenterna går vidare med projektet:
koncepttestning utförs och ett business case byggs och
redovisas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En obligatorisk projektuppgift ingår i kursen. Projektet är i två delar. Första delen utförs i läsperiod 3 (VT1) tillsammans med studenter i maskinteknik/maskinteknik med teknisk design i grupper om 5-6 studenter. Andra delen utförs i läsperiod 4 (VT2) endast av studenterna i industriell ekonomi. I projektet tillämpas den i kursen undervisade konceptutvecklingsmetodiken för att utveckla ett fullt koncept från en produktidé. Projektarbetet bedöms i skalan TH och alla gruppmedlemmar från programmet industriell ekonomi erhåller samma betyg för hela projektarbetet.
Utöver det obligatoriska projektet ingår också en individuell skriftlig tentamen. Tentamen kontrollerar på individnivå den teoretiska kunskapsbasens bredd och djup. Notera att den skriftliga tentamen genomförs under kursens gång och efter att undervisning av teoridelen avslutats. Detta för att säkerställa att studenterna besitter nödvändiga teorikunskaper för att effektivt genomföra produktutvecklingsprojektet. Tentamen betygsätts med skalan UG. 
Både projektarbetet och tentamen måste vara godkända för att kursen blir godkänd. Projektbetyget blir i regeln slutbetyget. Ett högt tentamensresultat kan dock leda till ett högre slutbetyg enligt de två följande principerna: studenterna med projektbetyget 3 och ett högt tentamensresultat erhåller slutbetyget 4; studenterna med projektbetyget 4 och ett högt tentamensresultat erhåller slutbetyget 5.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Projekt. 
Antal högskolepoäng: 4,5. Betygsskala: TH.  Prestationsbedömning: Alla gruppmedlemmar erhåller den för respektive projektarbete uppnådda projektbetyget.  Delmomentet omfattar: Se avsnittet Prestationsbedömning. 
Kod: 0219. Benämning: Tentamen. 
Antal högskolepoäng: 3. Betygsskala: UG.  Prestationsbedömning: Individuell skriftlig tentamen.  Delmomentet omfattar: Tentamen kontrollerar på individnivå den teoretiska kunskapsbasens bredd och djup.  Övrig information: Tentamenstid meddelas av kursledningen.
Antagningsuppgifter
Begränsat antal platser: Nej
Kursen överlappar följande kurser: MMK110
Kurslitteratur

K.Ulrich & S. Eppinger: Product Design and Development. McGraw-Hill International Edition, 2012, ISBN: 978-007-108695 (paper) / 9780077143961 (e-book). 5. utgåvan. Alternativt 4. utgåvan (2008), 6. utgåvan (2015) eller svenska utgåvan (notera dock att föreläsningarna använder den engelska 5. utgåvan). E-boken (5. utgåvan) endast tillgänglig hos den engelska förlaget: http://www.mheducation.co.uk/ (http://www.mheducation.co.uk/9780077143961-emea-ebook-product-design-and-development).
Urval av vetenskapliga artiklar tillgängliga via LUBsearch.


Kontaktinfo och övrigt
Kursansvarig: Damien Motte, damien.motte@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/courses/



