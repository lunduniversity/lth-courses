
Kursplan 2020/21 VBKN15





Kursplan för
Konstruktion av broar och avancerade konstruktioner
Design of Bridges and Advanced Structures
VBKN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V5-ko
Undervisningsspråk: Kursen ges på begäran på engelska

Syfte
Kursen skall ge aktivt tillämpbar kunskap om konstruktion av
broar och andra avancerade konstruktioner som är lämpliga för
större spännvidder, t.ex. kabelkonstruktioner,
spännbandkonstruktioner och bågar.

Mål
Kunskap och förståelse
För godkänd kurs skall studenten

kunna dimensionera brokonstruktioner och andra speciella
konstruktionstyper som är lämpliga för större spännvidder
ha kunskap om analysmetoder och verkningssätt hos olika typer
av ovannämnda konstruktioner
ha kunskap om olika brotyper och byggmetoder för dessa


Färdighet och förmåga
För godkänd kurs skall studenten

ha förmåga att tillämpa kunskaper förvärvade i tidigare
kurser, för dimensionering och utformning av broar och andra
avancerade konstruktioner som behandlas i kursen
självständigt kunna välja konstruktionstyp, konstruktiv
utformning och byggmetod i tidiga skeden av projekteringen
kunna redovisa resultaten av konstruktionens projektering
skriftligt och i form av ritningar
självständigt kunna söka och kritiskt värdera information
om tekniska lösningar för broar och avancerade
konstruktioner

 

Värderingsförmåga och förhållningssätt
För godkänd kurs skall studenten

kunna kritiskt utvärdera olika typer av konstruktioner som
behandlas i kursen
kunna kritiskt utvärdera olika typer av konstruktiva
lösningar som redovisas i litteraturen och vid
föreläsningar
självständigt kunna anpassa och modifiera typlösningar för
ett specifikt projekt

 

Kursinnehåll
I kursen ingår föreläsningar, övningsuppgifter,
gästföreläsningar av praktiskt verksamma ingenjörer och/eller
arkitekter, samt studiebesök. Kursen är upplagd kring två
projekteringsuppgifter, därav första uppgiften består av en
vägbro. I första uppgiften görs projektering och
konstruktionsberäkningar på relativt detaljerad nivå. I den
andra uppgiften projekteras översiktligt en konstruktion med
större spännvidd. Den senare projekteringsuppgiften presenteras
vid ett seminarium.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Projektuppgifter (skriftlig redovisning och presentation vid seminarium) samt individuell tentamen. Datum för tentamen bestäms under kursens gång.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projektuppgifter. 
Antal högskolepoäng: 6. Betygsskala: UG.  Prestationsbedömning: Rapport och presentation vid seminarium  Delmomentet omfattar: Hela kursinnehållet 
Kod: 0218. Benämning: Dugga. 
Antal högskolepoäng: 1,5. Betygsskala: UG.  Prestationsbedömning: Skriftlig tentamen  Delmomentet omfattar: Hela kursinnehållet 
Antagningsuppgifter
Förkunskapskrav:
VBKN05 Betongbyggnad
VBKN01 Stål- och träbyggnadsteknik eller VBKN25 Stålbyggnadsteknik


Förutsatta förkunskaper: VSMF15 Balkteori, VSMF05 Teknisk modellering: Bärverksanalys
Begränsat antal platser: Nej
Kursen överlappar följande kurser: VBK041
Kurslitteratur

Ytterligare kurslitteratur om avancerade konstruktioner kommer att tillhandahållas via kurshemsidan.
Hirt, M., Lebet, J.-P. : Steel Bridges: Conceptual and Structural Design of Steel and Steel-Concrete Composite Bridges. EPFL Press, 2013, ISBN: 978-1466572966. Boken finns i V-biblioteket och kan även laddas ner (pdf) via bibliotekets hemsida.


Kontaktinfo och övrigt
Kursansvarig: Ivar Björnsson, ivar.bjornsson@kstr.lth.se
Hemsida: http://www.kstr.lth.se



