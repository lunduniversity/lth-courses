
Kursplan 2020/21 EITA25





Kursplan för
Datasäkerhet
Computer Security
EITA25, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: C2, D3
Valfri för: BME4, E4, F4, I4
Undervisningsspråk: Kursen ges på svenska

Syfte
Kursen syftar att ge studenten en god översikt över de
relevanta områden inom datasäkerhet samt fördjupade kunskaper
inom några av dessa.

Mål
Kunskap och förståelse
För godkänd kurs skall studenten

Beskriva de generella problemen inom området
datasäkerhet
Klassificera säkerhetsproblem i förhållande till olika
discipliner inom datasäkerhet
Beskriva olika byggstenar inom datasäkerhet


Färdighet och förmåga
För godkänd kurs skall studenten

göra översiktliga beskrivningar av system som syftar till att
öka säkerheten
visa prov på förmåga att kunna i grova drag analysera ett
säkerhetsproblem
kunna både muntligt och skriftligt kommunicera resultatet av
ett projektarbete


Värderingsförmåga och förhållningssätt
För godkänd kurs skall studenten
Under kursen gång ska studenten kunna redogöra för och
diskutera lösningar på utförda projekt.

Kursinnehåll
Inledning: Utvecklingen inom informationsteknologin har
gjort datasäkerhet till ett av de stora och relevanta områdena
när det gäller utveckling av framtida informationsteknologiska
system. Nästan dagligen möter man i dagspressen olika aspekter av
datasäkerhet. Detta rör sig om allt ifrån exportrestriktioner
för kryptering till datavirus och intrång i datasystem. Kursen
har som syfte att ge en översikt över relevanta områden inom
datasäkerhet, samt att ge fördjupade kunskaper inom något eller
några av dessa.
Grunder: Generella datasäkerhetsprinciper och
definitioner, identifiering och autenticering, accesskontroll,
tillit och evaluering av säkerhet.
Säkerhetsmodeller: Bell-LaPadula, Biba, Clark-Wilson,
Chinese wall.
Säkerhetsevaluering: Orange Book, ITSEC, Common
Criteria.
Kryptoalgoritmer: Krypteringsmetoder, hashalgoritmer,
digital signering och digitala certifikat, X509, samt public-key
infrastructure begreppet (PKI).
Säkerhet i Datorsystem: Säkerhet i operativsystem,
säkerhet i Unix/Linux, Windows, Java.
Säkerhetsproblem: Malware, attacker, buffer-overflow,
mjukvarusäkerhet.
Distribuerade system: Accesskontrol, Kerberos,
brandväggar, intrångsdetektering, nyckeldistribution.
Nätverk: Säkerhet i internet samt radionät som
GSM/UMTS och WLAN. Säkerhetsprotokoll TLS/SSL, IPSEC.
Säkerhet i databaser: Accesskontroll,
informationsläckage och inferens.
Kursen innehåller även två projekt där slutresultatet ska
sammanfattas i en teknisk rapport och sedan presenteras under ett
seminarie.
Kursen ges primärt på svenska, men enstaka undervisningsmoment
kan komma att ges på engelska.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs och betyg 3 krävs godkända laborationer, godkända projekt och godkända hemuppgifter som görs online. Utöver detta kan frivillig skriftlig tentamen ge betyg 4 eller 5. Godkända hemuppgifter krävs för att få skriva tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Genomgången laboration. 
Kod: 0217. Benämning: Projekt. 
Antal högskolepoäng: 2. Betygsskala: UG.  Prestationsbedömning: Projektrapport plus presentation. 
Kod: 0317. Benämning: Tentamen. 
Antal högskolepoäng: 3,5. Betygsskala: TH.  Prestationsbedömning: Hemuppgifter som görs online. För betyg 4 eller 5 krävs dessutom skriftlig tentamen. 
Antagningsuppgifter
Förutsatta förkunskaper: EDA011/EDAA50, EDA016/EDAA45 eller EDA017/EDAA55 Programmeringsteknik. EDAA01 Programmeringsteknik - fördjupningskurs.
Begränsat antal platser: Nej
Kursen överlappar följande kurser: EIT060
Kurslitteratur

Stallings & Brown: Computer Security, Principles and Practice, 4th edition. ISBN: 9781292220611.


Kontaktinfo och övrigt
Kursansvarig: Paul Stankovski, paul.stankovski@eit.lth.se
Hemsida: http://www.eit.lth.se/kurs/eita25



