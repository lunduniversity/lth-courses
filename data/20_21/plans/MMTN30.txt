
Kursplan 2020/21 MMTN30





Kursplan för
Tillverkningssystem
Flexible Manufacturing Systems
MMTN30, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Huvudområde: Produktrealisering. 
Obligatorisk för: MPRR1
Valfri för: I4-pr, M4-prr
Undervisningsspråk: Kursen ges på engelska

Syfte
Kursen skall skapa förståelse för den viktiga länken mellan
teknik och ekonomi, definiera ekonomiska villkor som ett styrmedel
för produktionsutveckling samt ge en bild över hur olika
förädlingssteg bildar tillverkningssystem. Vidare skall kursen
tydliggöra det ömsesidiga beroendet mellan bl.a.
produktutveckling och kretsloppsanpassade tillverkningssystem.

Mål
Kunskap och förståelse
För godkänd kurs skall studenten

behärska den grundläggande nomenklaturen inom området
tillverkningssystem samt kunna redogöra för
tillverkningssystemens utveckling och förutsättningar från
massproduktion fram till dagens produktionsfilosofier.
kunna redogöra för egenskaper och karaktärsdrag hos olika
produktionstyper och layouter.
behärska beräkningsprinciper för tillverkningskostnaden i
ett produktionsavsnitt där alla väsentliga faktorer beaktas samt
ha kännedom om olika nyckeltal som beskriver ett
produktionssystems prestanda.
ha insikt om grunderna i tillverkningsekonomisk simulering och
kunna upprätta en produktionsutvecklingsplan baserad på
målfunktioner under givna förutsättningar.
kunna redogöra för verktyg och principer för en fortlöpande
produktionsutveckling bl.a. baserat på filosofin Lean
Production.
ha insikt om de krav som måste ställas på ett
tillverkningssystem avseende miljö- och kretsloppsaspekter.
ha insikt om och kunna exemplifiera viktiga samband mellan
produktutveckling och produktion samt ha en förståelse om
förutsättningarna och grundkompetenserna inom området
industriellt inköp.


Färdighet och förmåga
För godkänd kurs skall studenten

kunna analysera och beräkna produktionskapaciteten i en maskin
eller i ett produktionsavsnitt.
kunna dimensionera och konfigurera ett tillverkningssystem för
kända data och statistiskt behandla olika uppträdanden t.ex.
störningar i ett tillverkningssystem.
kunna planera, sätta upp och genomföra en systematisk
produktionsanalys inklusive analys av erhållet resultat.


Kursinnehåll
Kursen utgör den viktiga länken mellan ekonomi och teknik.
Resultatet av utvecklingsinsatser beskrivs i
tillverkningsekonomiska termer. Följande behandlas:
Tillverkningssystems utveckling och historik, produktionstyper,
produktionslayouter och organisationsformer, gruppteknologi,
flödesgrupper, flexibilitetsbegrepp, tillverkningsekonomi
innefattande bl.a. genomloppstider och cykeltider vid
batchtillverkning och flödestillverkning samt
tillverkningsekonomisk simulering, kassationer, stillestånd,
taktförluster, reducerad beläggning, kostnadsneutrala samband,
konfiguration av tillverkningssystem, statistisk störningsanalys,
systematisk produktionsanalys i teori och praktik,
produktionssäkerhet och PSM, deterministisk produktionsutveckling,
gränsinvesteringar vid produktionsutveckling, kontinuerliga
utvecklings- och förbättringsarbeten baserat på bl.a. lean
manufacturing, integrerad produktframtagning med miljöinslag och
kretsloppsteknik samt outsourcing.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt löpande examination under kursens gång i form av inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMT012/MMTF20 Tillverkningsmetoder eller MMTA05 Industriella produktionssystem.
Begränsat antal platser: Nej
Kurslitteratur

Ståhl, Jan-Eric: Industriella Tillverkningssystem del II, Länken mellan teknik och ekonomi. KFS i Lund AB, 2019.


Kontaktinfo och övrigt
Kursansvarig: Fredrik Schultheiss, fredrik.schultheiss@iprod.lth.se
Hemsida: http://www.iprod.lth.se



