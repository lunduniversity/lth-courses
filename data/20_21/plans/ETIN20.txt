
Kursplan 2020/21 ETIN20





Kursplan för
Digital IC-konstruktion
Digital IC-design
ETIN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Elektronikkonstruktion. 
Huvudområde: Nanovetenskap. 
Obligatorisk för: MSOC1
Valfri för: D4, E4-fh, E4-is, F4, F4-hn, N4-hn
Undervisningsspråk: Kursen ges på engelska

Syfte
Digital IC-konstruktion är den första kursen, i digital
VLSI-konstruktion, av totalt 5. Denna kurs syftar till att skapa
en grundlig förståelse för digital integrerad kretskonstruktion.
Den ges parallellt med kurserna Analog IC-konstruktion och Digitala
strukturer på kisel. Ökande komplexitet och ökande krav på
prestanda i form av snabbhet och effektsnålhet ställer allt
högre krav på hårdvarukonstruktören. Att förstå både
möjligheterna och begränsningarna är viktigt inte bara för den
som gör ”full custom designs”. Även den som gör
högnivåkonstruktioner (t.ex. i VHDL) måste känna till grunderna
för att kunna göra effektiva VLSI-implementeringar.

Mål
Kunskap och förståelse
För godkänd kurs skall studenten

beskriva de parametrar som påverkar de fysikaliska
egenskaperna, i transistorn eller i en digital krets, med avseende
på area, effektförbrukning eller fördröjningar,
analysera enklare digitala kretsstrukturer baserade på
CMOS-teknik, utgående från en given topologi, en given funktion,
en layout, eller ett ledningsnät,
beskriva hur man bygger upp enkla aritmetiska och
kombinatoriska block utgående från elementära funktioner och
redogöra för hur dessa block fungerar i sekventiella nät
samt
använda basala verktyg för layout, schema och simulering for
digital ASIC-konstruktion.


Färdighet och förmåga
För godkänd kurs skall studenten

utifrån givet ett problem, självständigt eller i grupp om
två, tillämpa sina kunskaper genom att analysera digitala kretsar
samt simulera och konstruera dem i en datorbaserad miljö.


Värderingsförmåga och förhållningssätt
För godkänd kurs skall studenten

kunna kommunicera resultat från laborativa experiment
muntligen och
ha tillägnat sig tillräckligt med grundläggande begrepp och
kunskaper att man kan beskriva idéer, problem och lösningar för
sakkunniga personer, i området.
tillägna sig och sovra i viktig information ur ett digert
material, såsom lärobok eller manual, utan läsanvisning.

Efter kursen förväntas studenten inse att ett chip inte är en
kaotisk samling av transistorer utan ett organiserat hierarkiskt
system uppbyggt av moduler.

Kursinnehåll
Kursen innehåller en genomgång av MOS-transistorn och dess
fysikaliska egenskaper. Modeller för dess funktion härleds.
Speciellt beaktas de parametrar vi kan påverka som
kretskonstruktörer. Olika familjer för logiska funktioner
baserade på MOS-transistorer avhandlas. Dimensionering av dessa
är ett viktigt inslag. Kursen tar upp sammansättning av olika
block till aritmetiska funktioner. Här beaktas även egenskaper
hos ledare för sammansättningen. Stort utrymme ges även åt
sekventiell konstruktion. I alla delar beaktas dessutom prestanda
såsom effektförbrukning, kiselarea och snabbhet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Studenten ska vara godkänd på laborationerna samt vara godkänd på tentamen.
För att få högsta betyget (5)  krävs genomförandet av ett litet projekt som ska redovisas muntligt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen.  Delmomentet omfattar: Hela kursen  Övrig information: För betyg 5 krävs genomförande av projekt med muntlig redovisning.
Kod: 0218. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Tre godkända laborationer.  Delmomentet omfattar: Hela kursen 
Antagningsuppgifter
Förutsatta förkunskaper: EIT020/EITF65 Digitalteknik samt ESS010/EITA35/ETIA01 Elektronik eller ETE115/EITF90 Ellära och elektronik.
Begränsat antal platser: Nej
Kursen överlappar följande kurser: ETI130
Kurslitteratur

Rabaey J M, Chandrakasan A, Nicolic B: Digital Integrated Circuits, A Design Perspective. Prentice Hall , ISBN: 9780130909961.
Övrigt material läggs ut på kursens hemsida http://bwrc.eecs.berkeley.edu/icbook/.


Kontaktinfo och övrigt
Kursansvarig: Joachim Rodrigues, joachim.rodrigues@eit.lth.se
Hemsida: http://www.eit.lth.se/kurs/etin20
Övrig information: Laborationerna sker i CADENCE/Linux miljö. Under laborationerna förväntas studenterna behärska elementära UNIX-kommandon.



