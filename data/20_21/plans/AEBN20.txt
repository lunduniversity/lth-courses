
Kursplan 2020/21 AEBN20





Kursplan för
Offentlig byggnad - integrering av solenergi-, kostnads- och miljöaspekter
Public Building - Integrating Solar Energy, Costs and Environmental Issues
AEBN20, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Energi- och miljöeffektiva byggnader. 
Obligatorisk för: MEMB2
Undervisningsspråk: Kursen ges på engelska

Syfte
I denna kurs kommer studenterna att undersöka innovativa
solenergisystem och koncept, aktiva såväl som passiva, och med
hjälp av datorsimuleringar och beräkningar testa integreringen av
dem i en fallstudie (en offentlig byggnad). Kursen kommer också
att analysera möjligheter och begränsningar i solenergisystem som
en vägledning i utvecklandet av konfigurationer, tekniska
lösningar och detaljer. Studenterna kommer att studera lokal
energiproduktion och genomföra livscykel- och kostnadsanalyser
för den valda tekniken i det studerade fallet. De kommer också
att lära sig tumregler och verktyg (datorverktyg,
handberäkningar) för solenergiaspekter, livscykelkostnader och
prognoser om miljömässig belastning (förvärvade i teoretiska
kurser). Slutligen kommer de att få en djupare förståelse och
kunskap, och kan testa sin förmåga att använda tidigare inlärda
begrepp inom byggnadsfysik, energianvändning, termisk komfort,
fuktsäkerhet, ventilation och belysning, genom att använda en
integrerad designprocess.

Mål
Kunskap och förståelse
För godkänd kurs skall studenten

Visa förmåga att beskriva och diskutera solenergisystem och
koncept, och de viktigaste principer och strategier som används
idag i europeiska byggnader;
Med lätthet kunna diskutera solenergiaspekter för byggnader i
förhållande till utformning, morfologi, lokalisering, detaljer,
integration etc;
Kunna namnge och kritiskt diskutera några solenergibyggnader
(exempel som visar solenergiintegration) som uppförts i Europa
eller på annan plats;
Visa förmåga att reflektera över och beskriva
solenergisystemen i Sverige och deras möjligheter
begränsningar;
Ha kunskap om uppskattningar av den ekonomiska livscykeln hos
olika aktiva solenergisystem och konfigurationer;
Visa förmåga att beskriva och diskutera hur olika parametrar
i solenergisystemen påverkar livscykelkostnader och miljön.
 


Färdighet och förmåga
För godkänd kurs skall studenten

Kunna välja en lämplig, väl integrerad lösning som leder
till kostnadseffektiv energiproduktion och samtidigt visa att
övriga krav på byggnaden (t ex låg energianvändning, god
termisk komfort, god luftkvalitet inomhus samt visuell komfort)
tillfredsställs;
Kunna utveckla och grafiskt presentera en solenergibyggnad
lämplig för kallt eller tempererat klimat;
Visa förmåga att använda verktyg, energisimuleringar eller
handberäkningar på ett produktivt sätt som stöd för analys av
solenergiinverkan på egna förslag och för vägledning av beslut
om utformning;
kunna presentera muntligt och grafiskt solenergikoncept och
system för byggnader, och därvid använda rätt terminologi och
argument baserade på fakta;
Kunna beräkna livscykelkostnader och miljöpåverkan för att
uppnå ett visst mål, för aktiva solenergisystem i fallstudien
och liknande byggnad med traditionellt klimatskal och tekniska
installationer;
Kunna presentera livscykelkostnader och miljöpåverkan
muntligt och grafiskt.


Värderingsförmåga och förhållningssätt
För godkänd kurs skall studenten

Visa förmåga att kritiskt analysera och diskutera
solenergilösningar och system i termer av effektivitet,
integrering, kostnadseffektivitet och livscykelperspektiv;
Visa kunnighet i att presentera och diskutera egenskaper och
karakteristika för solenergiintegrering i byggnader, inklusive
dess livscykelkostnader och miljöpåverkan;
Visa förmåga att formulera relevanta utmaningar och uppgifter
när det gäller utformning och utveckling av solenergisystem;
Kunna diskutera såväl aktuell teknisk utveckling och
forskningstrender som utmaningar relaterade till solenergisystemens
integrering och effektivitet i byggnader i tempererat och kallt
klimat.


Kursinnehåll
Denna avancerade pbl-kurs (problembaserat lärande) fokuserar
på utformning av en större offentlig byggnad (t ex bibliotek,
skola) med fokus på integrering av passiva och aktiva
solenergistrategier, med system och komponenter, och med fokus på
livscykelperspektiv genom kostnadsanalyser och studier av
miljöpåverkan. Begrepp relaterade till integrering av
solenergikomponenter, uppskattning av tillgänglig och användbar
solenergi, produktion av elektricitet och värme genom att använda
solenergikomponenter o s v, är kärnan i denna kurs. Kursen kommer
därför att ha ett stort stöd av de teoretiska kurserna
”Byggnadsintegrerade solenergisystem” och
”Livscykelperspektiv och miljöbedömning”. De teoretiska
kurserna ger såväl de vetenskapliga och tekniska grunderna som
verktyg (datorverktyg, handberäkningar) för att kunna validera
föreslagna lösningar genom en strategisk byggnadsintegrering.
Kursen ger också en fördjupning och möjlighet att testa tidigare
förvärvade kunskaper om energianvändning, termisk komfort,
fuktsäkerhet, ventilation och belysning/dagsljus. En omfattande
rapport skall lämnas in i slutet av kursen. Resultaten skall
presenteras muntligt och bli kritiskt granskade av andra
studenter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Aktivt deltagande och närvaro vid föreläsningar, övningar, grupparbeten och presentationer m.m. är obligatoriskt. Slutbetyg baseras till 70% på en skriftlig rapport och till 20% på muntlig redovisning och till 10% på opposition på annans arbete.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Inlämnade övningsuppgifter i kurserna AEBF20 Byggnadsintegrerade solenergisystem samt ABKF15 Livscykelperspektiv och miljöbedömning av byggnader


Begränsat antal platser: Nej
Kurslitteratur

Till kursen finns tillgång
till ett elektroniskt
kursbibliotek via
kurshemsidan.
Lars Andrén: Solar installations, Practical applications for the built environment. James & James Science Publishers, 2003, ISBN: 978-1-902916-45-3.
IEA Task 41: Solar Energy Systems in Architecture Integration Criteria and guidelines. International Energy Agency (IEA), 2012. Rapporten kan laddas ner på http://archive.iea-shc.org/publications/downloads/T41A2-Solar_Energy_Systems_in_Architecture-19sept2012.pdf.
Åke Blomsterberg: Barriers to implementation of very low energy residential buildings and how to overcome them. Lund University, 2011.
A general description of the calculation tools for Cost Benefit Analysis and Life Cycle Assessment of very low-energy houses. IVL, 2010.
Identification of tools for cost-benefit and LCC analysis and success factors for very low-energy housing. 2010. IVL, 2010.
Economic and environmental impact assessment of very low-energy house concepts in the North European countries. IVL, 2011.


Kontaktinfo och övrigt
Kursansvarig: Dennis Johansson, dennis.johansson@hvac.lth.se
Kursansvarig: Henrik Davidsson, henrik.davidsson@ebd.lth.se
Lärare: Ricardo Bernardo, ricardo.bernardo@ebd.lth.se
Lärare: Jouri Kanters, jouri.kanters@ebd.lth.se
Hemsida: http://www.ebd.lth.se/master



