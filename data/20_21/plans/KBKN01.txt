
Kursplan 2020/21 KBKN01





Kursplan för
Enzymteknologi
Enzyme Technology
KBKN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Bioteknik. 
Alternativobligatorisk för: MBIO1, MLIV1
Valfri för: B4-mb, B4-pt
Undervisningsspråk: Kursen ges på begäran på engelska

Syfte
Kursen syfte är att ge avancerade kunskaper i teknisk
användning av enzymer och att visa hur enzymers katalysförmåga
kan förändras och förbättras för att anpassas till tekniska
tillämpningar.

Mål
Kunskap och förståelse
För godkänd kurs skall studenten

beskriva och värdera metoder för modifiering av enzymer
avsedda för teknisk använding
beskriva och värdera metoder för enzymimmobilisering och för
karakterisering av
immobiliserade enzymers egenskaper
beskriva och värdera metoder för enzymers användning i
icke-konventionella medier
beskriva teknisk användning av enzymer


Färdighet och förmåga
För godkänd kurs skall studenten

praktiskt genomföra enzymimmobilisering, karakterisering av
immobiliserade enzymers egenskaper samt enzymanvändning i
organiska lösningsmedel
designa, genomföra och evaluera enzymatiska
transformationer
skriftligt rapportera genomförd laboration, varvid försök
och resultat beskrivs och
kommenteras och där avikelser från förväntat resultat
analyseras och diskuteras.


Värderingsförmåga och förhållningssätt
För godkänd kurs skall studenten

i grupp muntligt diskutera från litteraturen hämtade
vetenskapliga rapporter.
analysera, tolka och kritiskt värdera vetenskapliga rapporter
relaterade till enzymteknologi


Kursinnehåll
Kursens teoridel beskriver hur biovärldens katalysatorer,
enzymer, kan utnyttjas tekniskt i de mest skilda sammanhang.
Exempel på användningsområden är bioanalys,
livsmedelsförädling, tvättmedel, textilbehandling och
kemikalieomvandlingar.
Från tidigare kurser är enzymers allmänna egenskaper kända.
Här beskrivs nu hur enzymmolekyler kan modifieras och få
förbättrade egenskaper för teknisk användning. Exempel på
sådana modifieringar är genetisk förändring, kemisk modifiering
och immobilisering. Immobilisering, dvs hur enzymmolekyler fästs
vid bärarmaterial, behandlas ingående. Likaså poängteras
immobiliserade enzymers kinetiska egenskaper och olika sätt att
kvantifiera dessa egenskaper.
Enzymer verkar naturligt i en vattenmiljö i cellen. Under vissa
förutsättningar kan man få enzymer att verka effektivt även i
en vattenfri miljö eller i en miljö med låg vattenaktivitet.
Därmed öppnar sig unika möjligheter till en effektiv,
enzymbaserad syntes av ett stort antal föreningar, inklusive
kirala substanser. Sådan användning av enzymer i
icke-konventionella lösningsmedel behandlas ingående i
kursen.
Laborationsverksamheten har två delar. En del där
grundläggande tekniker om immobilisering övas och en del med
nära forskningsanknytning där oprövade experiment med enzymer
designas och genomförs.
I kursen ingår även en lärarledd litteraturdiskussion i
vilken varje student har förberett sig genom att läsa relevant
litteratur och sedan aktivt deltar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt laborationsrapporter och litteraturdiskussion.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Enzymteknologi, teori. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen och godkänd litteraturdiskussion.  Delmomentet omfattar: Kursen beskriver hur biovärldens katalysatorer, enzymer, kan utnyttjas tekniskt i de mest skilda sammanhang. Exempel på användningsområden är bioanalys, livsmedelsförädling tvättmedel, textilbehandling och kemikalieomvandlingar. Från tidigare kurser är enzymers allmänna egenskaper kända. Här beskrivs nu hur enzymmolekyler kan modifieras och få förbättrade egenskaper för teknisk användning. Exempel på sådana modifieringar är genetisk förändring, kemisk modifiering och immobilisering. Immobilisering, dvs hur enzymmolekyler fästs vid bärarmaterial, behandlas ingående. Likaså poängteras immobiliserade enzymers kinetiska egenskaper och olika sätt att kvantifiera dessa egenskaper. Enzymer verkar naturligt i en vattenmiljö i cellen. Under vissa förutsättningar kan man få enzymer att verka effektivt även i en vattenfri miljö eller i en miljö med låg vattenaktivitet. Därmed öppnar sig unika möjligheter till en effektiv, enzymbaserad syntes av ett stort antal föreningar, inklusive chirala substanser. Sådan användning av enzymer i icke-konventionella lösningsmedel behandlas ingående i kursen. 
Kod: 0217. Benämning: Enzymteknologi, laborationer. 
Antal högskolepoäng: 3. Betygsskala: UG.  Prestationsbedömning: Laborationsrapporter.  Delmomentet omfattar: Laborationsverksamheten har två delar. En del där grundläggande tekniker om immobilisering övas och en del med nära forskningsanknytning där oprövade experiment med enzymer i organiska lösningsmedel designas och genomförs. 
Antagningsuppgifter
Förkunskapskrav:
KBK011 Biokemi eller KBKA10 Biokemi


Begränsat antal platser: 32
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: KBK031
Kurslitteratur

Adlercreutz, P., Danielsson, B., Larsson, P.-O., Månsson, M.-O., Ramanathan, K.: : Kompendium: Enzyme Technology.


Kontaktinfo och övrigt
Kursansvarig: Professor Patrick Adlercreutz, Patrick.Adlercreutz@biotek.lu.se
Kursansvarig: Dr Cedric Dicko, cedric.dicko@tbiokem.lth.se
Hemsida: http://www.tbiokem.lth.se/utbildning/enzymteknologi-75-hp/



