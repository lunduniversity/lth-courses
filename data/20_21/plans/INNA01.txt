
Kursplan 2020/21 INNA01





Kursplan för
Entreprenörskap - att bygga en skalbar start-up
Entrepreneurship - how to Build a Scalable Start-up
INNA01, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Teknik. 
Valfri för: C5, D5, F5, I5, N5, Pi4
Undervisningsspråk: Kursen ges på engelska

Syfte
Kursen syftar till att ge studenterna praktisk erfarenhet av
tidiga faser i att starta en teknikbaserad start-up. Kursen bygger
på principer från lean-startup och affärsmodellskanvasen. Genom
praktisk erfarenhet, studentdrivna seminarier,
inspirationsföreläsningar och studier av litteratur uppnås
förståelse för affärsmodellskomponenterna i start-up-processen,
samt förmåga att analysera och validera en idé eller uppfinning
främst genom kundbaserad utveckling och experimenterande med
minsta möjliga produktprototyper. Denna förståelse används för
att utveckla en effektiv och skalbar affärsmodell.

Mål
Kunskap och förståelse
För godkänd kurs skall studenten
• Beskriv och förklara lean startup-processen
• Beskriva och förklara affärsplan respektive
affärsmodellskanvasen
• Kunna jämföra och förklara skillnaderna i start-up
processen mellan användning av en traditionell affärsplan och en
lean start-up process
• Förstå skillnaden mellan en skalbar och icke-skalbar
affärsmodell

Färdighet och förmåga
För godkänd kurs skall studenten
• Utveckla hypoteser utifrån affärsmodellskanvasen för att
testa bärkraften i en idé eller uppfinning
• Validera olika delar av idén med hjälp av användar-, kund-
och partner-feedback.
• Utveckla en minsta möjlig produktprototyp för effektiv
kundfeedback
• Utveckla och förbättra affärsmodellen med hjälp av
iterativ utvecklingsmetod
• Utveckla förmågan att intervjua potentiella användare,
kunder och partners
• Utveckla förmågan att effektivt presentera sin idé eller
uppfinning

Värderingsförmåga och förhållningssätt
För godkänd kurs skall studenten
• Kritiskt granska affärsmodeller ur ett
hållbarhetsperspektiv
• Kritiskt granska affärsmodeller ur ett etiskt perspektiv

Kursinnehåll
Historiskt har många antagit att nystartade företag, så
kallade start-ups, bara var mindre versioner av stora företag.
Strategin för att bygga start-ups var därför att följa
”best-practices” för att driva stora företag. Vad Steve
Blank, Eric Ries och andra som har utvecklat lean-startup metodiken
har insett är att start-ups inte är som stora företag och
därför behöver vi andra processer för att bygga och utveckla
dem. Här definierar vi en start-up som en tillfällig organisation
designad för att söka efter en effektiv och skalbar
affärsmodell. Tyngdpunkten ligger på sökandet efter en
affärsmodell och inte på genomförandet av en på förhand
formulerad affärsplan. Kursen kommer att utnyttja Lean Startup
metodiken, med bokstavlig betoning på att komma ut ur lärosalen,
prata med potentiella användare, kunder och partners samt att
snabbt iterera och förändra affärsmodellen baserat på uppnådda
insikter. Kursplanen för den här kursen är baserad på
lean-start-up metodik med några ändringar för att anpassa den
till våra specifika omständigheter. Kursen fokuserar på
processen att tydligt formulera affären i din vision av en
start-up. Du kommer att lära dig att använda
affärsmodellskanvasen (Business Model Canvas) som ett verktyg för
att representera nyckelkomponenter i din start-up, t ex vem är
dina kunder, vilket värde kommer det att få från din start-up,
hur kommer dina intäkter att genereras, etc. (det finns nio
element i affärsmodellskanvasen). Du kommer också att lära dig
kundbaserad utveckling, den process vi använder för att designa,
testa och utvärdera din start-up.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av två delar: 1) Projektarbete som genomförs i grupp och rapporteras skriftligen och muntligen vid seminarier. Närvaro vid seminarier är obligatorisk. Vid utebliven närvaro kan en skriftlig komplettering komma att kräva.  2) Individuell skriftlig rapport som diskuterar insikter och slutsatser från projektet samt kritiskt granskar det ur hållbarhets- och/eller etiskt perspektiv. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MIO012/MIOA12/MIOA01/MIOA15 Industriell ekonomi AK. 
Minst tre års godkänd sammanhållen heltidsutbildning på högskolenivå (eller kandidatexamen).

Begränsat antal platser: Nej
Kursen överlappar följande kurser: GEMA40
Kurslitteratur

Artiklar.
Alexander Osterwalder and Yves Pigneur: Business Model Generation. John Wiley and Sons, 2010.


Kontaktinfo och övrigt
Kursansvarig: Lars Bengtsson, lars.bengtsson@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.innovationengineering.lth.se/education/undergraduate-courses/



