
Kursplan 2020/21 KETN10





Kursplan för
Tillämpade transportprocesser
Applied Transport Phenomena
KETN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Valfri för: B5-pt, K4-p, W4-p
Undervisningsspråk: Kursen ges på engelska

Syfte
Vid design och optimering av viktiga steg i kemiska processer,
såsom reaktorer och separatorer, behövs en djup förståelse av
stegens beteende och begränsningar. Syftet med kursen är att
fördjupa studentens kompetens inom området transportfenomen och
dess betydelse inom kemitekniska, biotekniska och ekologiska
system. Allt för att studenten skall bli en kompetent yrkesperson
med förmåga att analyser och dimensionera avancerade
processystem.
Speciellt fokus läggs på analys av transport av impuls, värme
och massa i system med flera faser, t.ex. katalytiska reaktorer och
proteinkromatografi, och på analys av flödessystem,
blandningssystem och strömningsfältets inverkan på transport av
massa och värme, t.ex. biotekniska reaktorer och omblandning.

Mål
Kunskap och förståelse
För godkänd kurs skall studenten

Kunna förklara på vilket sätt impuls, värme och massa
transporteras och interagerar i system med flera faser vid
reaktion och separation
Kunna förklara på vilket sätt strömingsfält
och impulstransport påverkar transport av värme och massa i
processtekniska flödessystem och blandningssystem


Färdighet och förmåga
För godkänd kurs skall studenten

Kunna formulera avancerade matematiska modeller för transport
av impuls, värme och massa
Kunna analysera processtekniska strömningsproblem med
teoretisk och beräkningsteknisk problemlösning
Kunna analysera processtekniska masstransportsproblem med
teoretisk och beräkningsteknisk problemlösning


Värderingsförmåga och förhållningssätt
För godkänd kurs skall studenten

Kunna bedömma och värdera hur avancerad teori om
transportfenomen kan appliceras på tekniska system och dess
användbarhet i några utvalda fall


Kursinnehåll
Kursen behandlar impuls-, värme- och masstransport i avancerade
tillämpningar hämtade både från kemitekniska, biotekniska och
ekologiska system.
Följande områden behandlas:

Masstransport vid ideal och icke-ideal strömning och
omblandning. Speciellt studeras strömningens inverkan i
blandningstankar och reaktorer.
Mass- och värmetransport vid flerfastillämpningar. Speciellt
studeras gas/fast fas och vätska/fast fas med tillämpningar inom
heterogen katalys, adsorption och kromatografi.
Mass- och impulstransport i mikroskala studeras med
beräkningsmjukvara. Speciellt studeras strömningens inverkan på
kemiska och biotekniska blandningssystem och reaktorer.

Den presenterade teorin exemplifieras och visualiseras både
beräkningsmässigt via datorövningar och praktiskt via enkla
laborativa inslag.
Ett viktigt inslag för färdighetsträning och förhållningssätt
är delprojekt på kursen centrala begrepp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker genom ett antal delprojekt, redovisade skriftligt och muntligt samt en skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KETF01 Transportprocesser, KETF10 Separationsprocesser och KETF25 Reaktionsteknik eller KETF40 Masstransport i naturliga och tekniska system och VVRF10 Strömningslära
Begränsat antal platser: Nej
Kurslitteratur

Department of Chemical Engineering: Applied Transport Phenomena. 2015.


Kontaktinfo och övrigt
Kursansvarig: Bernt Nilsson, bernt.nilsson@chemeng.lth.se
Hemsida: https://www.lth.se/chemeng/ketn10



