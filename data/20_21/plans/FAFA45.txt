
Kursplan 2020/21 FAFA45





Kursplan för
Termodynamik med tillämpningar
Thermodynamics with Applications
FAFA45, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: V1
Undervisningsspråk: Kursen ges på svenska

Syfte
Syftet med kursen är att studenten ska utveckla förståelse
för grundläggande begrepp och samband i termodynamik, för att
med dessa som verktyg kunna tillägna sig tekniska tillämpningar
inom, och i anslutning till, ämnesområdet. Kursen ska också ge
perspektiv på och problematisera kring ingenjörens roll i
utvecklingen av det hållbara samhället.
Studenten ska tränas i problemlösning, modelltänkande,
experimentellt arbete samt skriftlig och muntlig kommunikation.
Kursen avser också att stimulera studenten till reflektion över
hur kursinnehållet relaterar till fysikaliska vardagsfenomen.

Mål
Kunskap och förståelse
För godkänd kurs skall studenten

förstå hur modelltänkande i form av matematiska modeller,
analogier och bilder växelverkar med experiment och den
fysikaliska verkligheten.
med fysikaliska begrepp kunna beskriva och analysera fenomen,
särskilt energiflöden, energiomvandlingar och energiutbyten, i
naturen och i tekniska system.


Färdighet och förmåga
För godkänd kurs skall studenten

kunna utnyttja fysikaliska modeller för att analysera,
förstå och beskriva olika tekniska problemställningar.
kunna tillämpa de experimentella metoder som används i kursen
och relatera dessa till verkliga ingenjörsuppgifter.
förmå skriva en strukturerad laborations- eller
projektrapport i vilken experimentella data presenteras och
analyseras.


Värderingsförmåga och förhållningssätt
För godkänd kurs skall studenten

förmå värdera de experimentella metoder som används i
kursen.
visa insikt i fysikens möjligheter och begränsningar,
speciellt i relation till framtida teknikutveckling.
förmå identifiera sitt eget behov av utökade kunskaper inom
det aktuella och andra kunskapsområden.


Kursinnehåll
Problemlösningsmetodik. Experimentell metodik. Hantering,
analys och presentation av mätdata. Temperatur och värme. Tryck.
Ideala och reala gaser. Strömmande gaser och vätskor. Bernoullis
ekvation. Termodynamikens huvudsatser, tillståndsändringar
och kretsprocesser. Värmemaskiner; kylskåp och värmepumpar.
Statistisk beskrivning av termodynamiken.Värmeöverföring;
ledning, strömning och strålning. Klimat och växthuseffekt,
elektromagnetisk strålning, elektriska och magnetiska
fält, electricitet i hemmet, elsäkerhet.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkänd laborationskurs. Resultatet på det skriftliga provet avgör det graderade slutbetyget på kursen.
Närvaro vid första föreläsningen är obligatoriskt för att få tillträde till kursen
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen. 
Kod: 0210. Benämning: Laborationer och rapporter. 
Antal högskolepoäng: 2,5. Betygsskala: UG.  Prestationsbedömning: Aktivt deltagande (obligatoriskt) vid laborationer samt godkända laborationsrapporter.  Delmomentet omfattar: Fyra laborationer: 1) Svängande stavar och fjädrar. 2) Elektricitet - mätning av spänning, ström, elektriska och magnetiska fält. 3) Kretsprocesser - värmepump och Stirlingmotor. 4) Strömning 
Antagningsuppgifter
Begränsat antal platser: Nej
Kursen överlappar följande kurser: FAF220, FAF604, FAFA15, FAFA20, FAFA30, FAFA35, FAFA40, FAF108, FAFA05, FAFF25, FAFA65, FAFA70, FAFA75
Kurslitteratur

Göran Jönsson: Fysik i vätskor och gaser. Teach support, 2016, ISBN: 978-91-637-9826-9. 9:e upplagan, tryckt 2016.
Kurslaboratoriet för fysik, LTH: Laborationshandledning. 2016. Laborationshandledningarna tillhandahålls via live@lund.
Göran Jönsson: Tillämpad ellära. Teach Support, 2017, ISBN: 978-91-639-4348-5. 2:a upplagan, tryckt 2017.


Kontaktinfo och övrigt
Kursansvarig: Maria Messing, maria.messing@ftf.lth.se
Hemsida: https://liveatlund.lu.se
Övrig information: Närvaro vid första föreläsningen är obligatoriskt för att få tillträde till kursen



