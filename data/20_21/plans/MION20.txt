
Kursplan 2020/21 MION20





Kursplan för
Tillämpad affärsanalys
Applied Business Analysis
MION20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: E4-pla, I4-ai, M4
Undervisningsspråk: Kursen ges på svenska

Syfte
Slutmålet är att teknologen skall kunna formulera behovet av
en undersökning, t ex en marknadsanalys/undersökning, genomföra
denna samt kunna bedöma resultatet och kvalitén (dvs
informations- och beslutsvärdet) på en formulerad och genomförd
undersökning. De två perspektiv som genomsyrar kursen är
därför att ge teknologen både en teoretisk kunskap som praktisk
kompetens om ovanstående i industriella situationer.

Mål
Kunskap och förståelse
För godkänd kurs skall studenten
kunna följande:

använda såväl kvalitativ som kvantitativ undersökningens
nyckelmetoder, modeller och begrepp för att självständigt och i
team kunna identifiera, formulera, genomföra samt kritiskt
värdera olika informations- och kunskapsbehov som återfinns i
svenska och internationella företag och organisationer.
självständigt och reflektivt kunna identifiera och formulera
ett tentativt undersökningsbehov samt relatera detta till en
färdig undersökningsplan där olika angreppssätt och
datainsamlingsmetoder används.


Färdighet och förmåga
För godkänd kurs skall studenten

ha en reflektiv förmåga och färdighet i att formulera och
genomföra en såväl kvalitativ som kvantitativ undersökningsplan
för en organisation alt ett företag.
kunna identifiera relevant undersökningsmetod (för valt
uppdrag) samt kunna formulera en undersöknings huvudområden inkl
nyckelfrågeställningar.
kunna kritiskt värdera en undersöknings resultat relativt en
beslutssituation i ett företag alt. organisation, gällande t. ex.
marknads- eller teknologifrågor.
kunna professionellt presentera undersökningen för en
företags-/verksamhetsledning.

Centrala områden är därför:

undersöknings/marknadsanalysens syfte och konstruktion.
undersöknings/marknadsanalysens centrala metoder och
instrument.
statistiska förhållningssätt och analysinstrument för
genomförandet av vald undersökning, t ex en marknadsanalys.
kvalitetsvärdering av informations- och kunskapsvärdet av
dessa metoder, analyser och instrument vid t ex en beslutssituation
i ett företag eller en organisation.

Efter genomgången kurs skall teknologen kunna använda
etablerade facktermer och på ett tydligt sätt kunna kommunicera
och presentera dessa till andra funktioner och nätverk inom och
utom företaget.

Kursinnehåll
Kursen innehåller olika följande principiella kursmoment: a)
Identifiera samt kunna definiera ett undersökningsbehov, avgöra
relevant undersökningsmetod (dvs. kvalitativa och kvantitativa) b)
formulera relevanta undersökningsområden/fält, c) välja
relevant undersökningsinstrument; t ex survey, intervju,
fokusgrupp, observation, litteraturstudie, samt d) kunna
självständigt och i team insamla data, d.v.s. primär- och
sekundär. Avslutningsvis gäller det att självständigt kunna e)
kondensera insamlat material, kategorisera detta samt reflektivt
värdera detta datamaterial kring t ex en kundgrupps behov av en
viss produkt eller tjänst alt teknik
De pedagogiska formerna i kursen innebär såväl individuellt
självständigt arbete som arbete i team avseende ovanstående.
Cases används också samt gästföreläsningar. Ovanstående
kursmoment genomsyras av att teknologen ges möjlighet att dels
skapa egna förslag till undersökningsuppgifter samt dels ges en
kunskap om hur de kritiskt och reflektivt skall kunna bedöma ett
uppnått undersökningsresultat.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen examineras via tre delmoment: 1) Individuell litteraturtentamen av kursens litteratur/nyckelmodeller/begrepp. 2) Förslag till undersökningsplan (genomföres i team om minst två personer). 3) Kritisk reflektiv individuell granskning av en genomförd undersökning. Slutbetyget är en viktning av individuell litteraturtentamen av kursens litteratur/nyckelmodeller/begrepp (25 %) , förslag till undersökningsplan (45 %) samt kritisk granskning av genomförd undersökning (30 %). Obligatoriska moment är caseseminarier, datorövningarna samt gästföreläsningarna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tillämpad affärsanalys. 
Antal högskolepoäng: 7,5. Betygsskala: TH. 
Kod: 0219. Benämning: Undersökningsplan. 
Antal högskolepoäng: 0. Betygsskala: UG. 
Kod: 0319. Benämning: Granskning. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
Grundkurs i  Marknadsföring


Begränsat antal platser: Nej
Kursen överlappar följande kurser: MIO035
Kurslitteratur

Bjerseth, J and Ek, L. Internetkompendium (senaste upplagan) inklusive artiklar och relevanta länkar.
Bjerseth, J and Ek, L. Kursmaterial och föreläsningsanteckningar.
Lekvall, P och Wahlbin, C. Information för marknadsföringsbeslut, IHM förlag,(senaste upplagan).


Kontaktinfo och övrigt
Kursansvarig: Ola Alexanderson, Ola.Alexanderson@iml.lth.se
Hemsida: http://www.pm.lth.se



