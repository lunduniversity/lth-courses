
Kursplan 2020/21 FAFA10





Kursplan för
Fysik - Kvantfenomen och nanoteknologi
Physics - Quantum Phenomena and Nanotechnology
FAFA10, 9 högskolepoäng, G1 (Grundnivå)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: N2
Valfri för: E4
Undervisningsspråk: Kursen ges på svenska

Syfte
Syftet med kursen är att ge en introduktion till kvantmekaniken
och dess begreppsvärld. Vidare introduceras nanoteknologi som
vetenskapen om material och komponenter vars struktur på
nanometerskalan har designats för att erhålla nya, unika
egenskaper. För att förstå dessa karakteristiska egenskaper är
kvantmekaniken ett nödvändigt hjälpmedel. Omvänt kommer kursen
att utnyttja nanoteknologin för att illustrera kvantmekaniska
fenomen och motivera för vidare studier i kvantmekanik. Kursen
vill på detta sätt lyfta fram det ömsesidiga beroendet mellan
teknik och vetenskap i allmänhet och mellan nanoteknologi och
kvantmekanik i synnerhet. Kursen skall även ge möjlighet till
reflektion över kvantfysikens fascinerande fenomenvärld.

Mål
Kunskap och förståelse
För godkänd kurs skall studenten

kunna identifiera kvantmekaniska problemställningar, analysera
dessa samt genomföra och tolka beräkningar.
kunna analysera enkla problemställningar inom nanofysiken
kunna ställa upp hypoteser som kan analyseras
experimentellt
kunna skriva enkla datorprogram för att lösa numeriska
problem (gäller endast studenter på teknisk
nanovetenskap-programmet)


Färdighet och förmåga
För godkänd kurs skall studenten

kunna testa hypoteser med experimentellt arbete
kunna utvärdera resultaten av laborationer och designa enkla
experiment
kunna hålla ett kortare muntligt föredrag
kunna skriva en rapport om en projektuppgift/laboration
kunna tillgodogöra sig ett antal givna vetenskapliga artiklar
och sammanfatta dessa på ett för övriga kursdeltagare begripligt
sätt (gäller endast studenter på elektroteknikprogrammet)


Värderingsförmåga och förhållningssätt
För godkänd kurs skall studenten

kunna aktivt deltaga i en argumenterande diskussion rörande
fysikaliska problemställningar
kunna på egen hand söka vetenskaplig information som är
relevant för en rapport inom kursens ämnesområde (gäller
endast studenter på elektroteknikprogrammet)
ha förståelse för möjligheter och begränsningar vid
användandet av datorer för att lösa tillämpade problem


Kursinnehåll
Stor vikt kommer att läggas på begreppsförståelse. Studenten
skall uppmuntras att aktivt diskutera, förklara och reflektera
över kursens innehåll. Laborationer utnyttjas som en hjälp att
visualisera och konkretisera abstrakta begrepp. Studenten får
därigenom möjlighet att direkt observera kvantmekaniska fenomen
genom optiska och elektriska mätningar på material och
komponenter med relevans för optisk kommunikation och
höghastighetselektronik. För studenter på teknisk
nanovetenskap-programmet innehåller kursen även en introduktion
till att använda datorn som beräkningshjälpmedel. Studenter på
elektroteknikprogrammet gör i stället ett litteraturstudieprojekt
som belyser något område inom nanoteknologin. Alla studenter
genomför dessutom ett större beräkningsprojekt som behandlar
ett kvantmekaniskt problem.
Kvantmekanik: Grundläggande begrepp såsom de Broglievågor,
sannolikhetstolkning och tunneleffekt. Schrödingerekvationen och
energikvantisering i små system. Absorption och emission av
fotoner i en kvantmekanisk bild.
Nanoteknologi: Tekniker för att tillverka strukturer med en
karakteristisk storlek i nanometerområdet. Mättekniker för att
studera kvantfenomen i sådana system. Nanoteknologiska
tillämpningar med särskild tonvikt på modern
kvantelektronik.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt betyg fordras godkänd kontrollskrivning efter ca 3 veckor samt godkända inlämningsuppgifter, projektarbeten och laborationer med skriftlig och muntlig presentation. För deltagande i laborationerna krävs godkänd kontrollskrivning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Kvantmekanik med kontrollskrivning. 
Antal högskolepoäng: 3. Betygsskala: UG.  Prestationsbedömning: Godkänd kontrollskrivning. 
Kod: 0216. Benämning: Introduktion till Matlab med datorprojekt. 
Antal högskolepoäng: 4. Betygsskala: UG.  Prestationsbedömning: Godkända inlämningsuppgifter och muntlig presentation av datorprojekt. 
Kod: 0316. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Godkända individuella laborationsrapporter. 
Antagningsuppgifter
Förutsatta förkunskaper: Grundkurserna i matematik och programmering.
Begränsat antal platser: Nej
Kursen överlappar följande kurser: FAF240, FAFA55, FAF220
Kurslitteratur

Gunnar Ohlén: Kvantvärldens fenomen, teori och begrepp. Studentlitteratur, 2005, ISBN: 91-44-03450-4.
Utdelat material.


Kontaktinfo och övrigt
Kursansvarig: Dan Hessman, dan.hessman@ftf.lth.se
Hemsida: https://canvas.education.lu.se



