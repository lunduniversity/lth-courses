
Kursplan 2020/21 MTTN85





Kursplan för
Projektledning och forskningsmetodik inom produktion och logistik
Project Management and Research Methodologies in Supply Chain Management
MTTN85, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Obligatorisk för: MLOG2, MPRR2
Valfri för: I5, M5
Undervisningsspråk: Kursen ges på engelska

Syfte
Det övergripande syftet med kursen är att ge studenterna
förståelse för och färdigheter i hur man genomför projekt och
vetenskapliga studier inom produktionslogistikområdet. Kursen
bygger vidare på tidigare kurser och ger studenterna möjlighet
till fördjupning. Studenterna får grundläggande kunskaper i
forskningsmetodik och projektledning, innan de i
grupprojekt fokuserar på ett valt produktions- eller
logistikområde.

Mål
Kunskap och förståelse
För godkänd kurs skall studenten
 

förstå olika forskningsmetoders användningsområden,
relativa fördelar och bidragsmöjligheter till vetenskaplig
kunskap
ha fått en ökad förståelse för och färdigheter i
projektledning
ha fördjupat sina kunskaper inom produktions- eller
logistikområdet och fått ökad förståelse och färdigheter för
hur denna kunskap kan tillämpas
ha fått ökade kunskaper kring rapportskrivning och
presentationsteknik

 

Färdighet och förmåga
För godkänd kurs skall studenten
 

kunna söka efter och identifiera relevanta vetenskapliga
publikationer
kunna använda olika forskningsmetoder
kunna använda olika tekniker och modeller inom
projektledning
kunna identifiera, beskriva och analysera logistiska flöden
och industriella processer
kunna rapportera och presentera ett genomfört projektarbete
inom logistik som en god grund inför framtida projektarbete och
examensarbete

 

Värderingsförmåga och förhållningssätt
För godkänd kurs skall studenten
 

ha en utvecklad förmåga att värdera olika forskningsmetoders
användbarhet i en given situation och välja lämpliga
metoder
ha en utvecklad förmåga att lägga upp och driva projekt
ha en utvecklad förmåga att arbeta självständigt och tänka
kritiskt

 

Kursinnehåll
Kursen består av tre delar. Första delen rör
forskningsmetodik, med genomgång av och arbete med olika
forskningsmetoder. Andra delen rör projektledning, med genomgång
av olika metoder och tekniker för projektledning. Tredje delen
omfattar ett projekt som utförs i grupper om ca 4 personer.
Respektive grupp ska, med handledares hjälp, välja och definiera
en projektuppgift inom ett produktionslogistikområde.  Inom
kursen kommer följande teman att behandlas:

Sökning efter vetenskapliga artiklar
Forskningsmetodik: olika forskningsmetoder
Projektledning: strukturering, metoder och tekniker
Fördjupade teoristudier inom valt projektområde
Rapportskrivning
Presentationsteknik

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Projektarbetet i grupp, samt individuella uppgifter. Obligatorisk närvaro kan förekomma i vissa moment. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Projekt . 
Antal högskolepoäng: 6. Betygsskala: UG.  Prestationsbedömning: Godkänt projekt. 
Kod: 0220. Benämning: Individuell uppgift. 
Antal högskolepoäng: 1,5. Betygsskala: UG.  Prestationsbedömning: Godkända individuella uppgifter 
Antagningsuppgifter
Förkunskapskrav:
Minst två kurser inom logistik, supply chain management, produktionsekonomi, industriell teknik och/eller operationsanalys. 


Begränsat antal platser: Nej
Kurslitteratur

Ett urval relevanta artiklar meddelas vid kursstart.


Kontaktinfo och övrigt
Kursansvarig: Jan Olhager, jan.olhager@tlog.lth.se



