
Kursplan 2020/21 AAMA05





Kursplan för
Ljus och färg
Light and Colour
AAMA05, 3 högskolepoäng, G1 (Grundnivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på begäran på engelska

Syfte

Att ge kunskap om ljus och färg som viktiga delar av
människans omgivning samt grunderna för god belysnings- och
färgplanering;
Att ge kunskap om ljus- och färgperception och om dess
inverkan på upplevelsen av omgivningen.
Att redovisa aktuell forskning om hur ljus och färg påverkar
människans välbefinnande och hälsa.


Mål
Kunskap och förståelse
För godkänd kurs skall studenten

ha kännedom om och kunna diskutera miljöpsykologiska
frågeställningar rörande ljus och färg.
ha kunskap om hur resultat av miljöpsykologisk ljus- och
färgforskning kan tillämpas.


Färdighet och förmåga
För godkänd kurs skall studenten

självständigt kunna tillgodogöra sig anvisad
litteratur.
tillfredsställande kunna applicera denna kunskap i
belysningsdesign.


Värderingsförmåga och förhållningssätt
För godkänd kurs skall studenten

kunna kritiskt granska och diskutera miljöpsykologiska ljus-
och färgaspekter i relation till utformningen av produkter.


Kursinnehåll
Kursen består av föreläsningar som redovisar främst
miljöpsykologisk forskning om betydelsen av ljus och färg för
människors upplevelser och välbefinnande. Föreläsningarna
kompletteras med seminarier med externa experter om kursspecifika
relevanta problem, t.ex. olika ljuskällor, färgtrender, och
följs upp med ett studiebesök på en armaturfabrik samt
mätövningar.
Följande moment ingår:

miljöpsykologi, en översikt
subjektiva och objektiva effekter av ljus och färg
perceptionspsykologiska fenomen
visuella och icke-visuella reaktioner
preferenser och trender
subjektiva och objektiva mättekniker
ljuskällor och elteknik, en översikt
ljusdesign och brukarkrav
studieresa


Kursens examination
Betygsskala: UG - (U,G) - (Underkänd, Godkänd)
Prestationsbedömning: 80% närvaro vid föreläsningar och övningar. Hemtentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AAM030, AAMA01
Kurslitteratur

Obligatorisk:.
Liljefors, A. & Ejhed. J. Bättre belysning. Byggforskningsrådet, 1990. ISBN 9154052076.
Fördjupning:.
Fridell Anter, K. (red.), Forskare och praktiker om färg – ljus - rum. Formas, 2006. ISBN 9154059666.
Hård, A., Küller, R., Sivik, L. & Svedmyr, Å. Upplevelse av färg och färgsatt miljö. Färgantologi bok 2. Byggforskningsrådet, 1995:5.
Hjertén, R., Mattsson, I & Westholm, H. Ljus inomhus. Arkus, 2001:38.
Küller, R. Planning for Good Indoor Lighting. Building Issues, 14 (1), Lund University, 2004.
Starby, L. En bok om belysning. Ljuskultur, 2003. ISBN 9163135299.


Kontaktinfo och övrigt
Kursansvarig: Professor Thorbjörn Laike, thorbjorn.laike@arkitektur.lth.se
Hemsida: http://www.arkitektur.lth.se/



