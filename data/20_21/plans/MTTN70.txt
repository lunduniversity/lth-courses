
Kursplan 2020/21 MTTN70





Kursplan för
Internationell distributionsteknik
International Physical Distribution
MTTN70, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Obligatorisk för: MLOG1
Valfri för: E4-pla, I4-lf, M4-lp
Undervisningsspråk: Kursen ges på engelska

Syfte
Kursen skall ge såväl grundläggande som fördjupade kunskaper
om externa transporter och distributionslösningar avseende olika
typer av system och medel. Hela distributionskedjan beaktas. Kursen
förmedlar inom området viktiga teorier, begrepp, modeller och
metoder som används av teoretiker och praktiker för att
identifiera, beskriva, analysera och utforma olika
distributionslösningar. Kursen skall ge en förståelse för
distributionens viktiga roll för företags framgång samt ge
kunskaper och färdigheter för att metodiskt analysera
transportbehov samt välja och utforma transport- och
distributionssystem.

Mål
Kunskap och förståelse
För godkänd kurs skall studenten

kunna använda teorier, modeller och verktyg för att beskriva,
analysera och utvärdera företags distributionsbehov och kunna
välja och utforma olika distributionslösningar.

Detta innebär att studenten skall:
 

ha tillägnat sig en helhetssyn på hela
distributionskedjan.
ha tillägnat sig kunskaper om distributionslösningar avseende
olika typer av system, komponenter, aktörer och medel.
ha tillägnat sig en förmåga att förstå, förklara och
jämföra olika distributionsrelaterade teorier och modeller.
ha erhållit kunskaper om aspekter som kan påverka
utformningen av distributionssystem.
ha utvecklat förståelse för hur gränsöverskridande
transporter skiljer sig från transporter inom ett och samma
land.
ha erhållit en grundläggande förståelse för hur
distributionsrelaterade förändringar kan påverka företags
övriga verksamheter samt hur företags övriga verksamheter kan
påverka kraven på distributionssystemet.
ha grundläggande kunskaper om informations- och
dokumentationsbehov samt om teknik och system för
informationsöverföring.
ha erhållit en förmåga att självständigt kunna beskriva,
analysera och utforma distributionslösningar utifrån företags
specifika situation och transportbehov.


Färdighet och förmåga
För godkänd kurs skall studenten

ha grundläggande färdigheter i att metodiskt analysera
transportbehov samt välja och utforma transport- och
distributionssystem.
ha utvecklat förmågan att både muntligen och skriftligen
kunna redogöra för, och sakligt argumentera för, egenhändigt
utvecklade förslag avseende val och utformning av transport- och
distributionssystem.
kunna använda etablerade facktermer och på ett tydligt sätt
kommunicera distributionsrelaterade frågeställningar, analyser
och lösningar både med distributionsansvariga
företagsrepresentanter och andra studenter.
ha utvecklat sin förmåga att kunna praktisera och använda
teori och teoretiska modeller.
på egen hand kunna utnyttja referenslitteratur och
vetenskapliga publikationer för att kunna analysera, värdera och
utveckla företags distributionslösningar.


Värderingsförmåga och förhållningssätt
För godkänd kurs skall studenten

ha fått ett självförtroende och sådan insikt i området att
grunderna inom distributionsteknik behärskas.
ha mött en ingenjörsmässig metodik som används vid analys
av distributions- och transportsystem.
ha uppmuntrats till självständigt arbete och stimulerats till
ett kritiskt tänkande.
ha ökat sin insikt om hur avgörande valet av
distributionslösningar är för ett socialt- och miljömässigt
hållbart samhälle.


Kursinnehåll

Transportslagen och deras samverkan med infrastruktur: bil,
tåg, båt och flyg
Distributionskanaler och –nätverk
Transportsäkerhet och transporter ur ett
hållbarhetsperspektiv
Transportekonomi, transportkostnader och prissättning
Val av transportslag samt val av skeppningstorlek
Utformning av distributions- och transportsystem
Planering av transporter
Transportavtal, försäkringar, informationssystem och
informationshantering
Transportpolitik, lagar och regelverk
Trender inom distribution och transporter


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg erhålles efter godkänd skriftlig tentamen och godkända inlämningsuppgifter. En sammanvägning sker av tentamensbetyg och betyg på inlämningsuppgifterna. Obligatorisk närvaro kan förekomma på vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Internationell distributionsteknik. 
Antal högskolepoäng: 4,5. Betygsskala: UG.  Prestationsbedömning: Godkänd skriftlig tentamen.  Delmomentet omfattar: Litteraturen, föreläsningar och inlämningsuppgifter. 
Kod: 0217. Benämning: Inlämningsuppgifter. 
Antal högskolepoäng: 3. Betygsskala: UG.  Prestationsbedömning: Godkända inlämningsuppgifter.  Delmomentet omfattar: Inlämningsuppgifterna genomförs i grupper. 
Antagningsuppgifter
Förkunskapskrav:
Godkända inlämningsuppgifter i kursen MTTF01 Logistik (kod 0217) eller godkända inlämningsuppgifter i kursen MTTF25 Logistik och verksamhetsstyrning (kod 0215)


Förutsatta förkunskaper: MTTN25 Materialhantering eller motsvarande.
Begränsat antal platser: Nej
Kursen överlappar följande kurser: MTT045
Kurslitteratur

Coyle, J, Novak, R & Gibson, B : Transportation, A Supply Chain Perspective. South Western Cengage Learning (8th ed.), 2016, ISBN: 978-1-133-59296-9.
Ett urval relevanta artiklar kommer att finnas på kurshemsidan.


Kontaktinfo och övrigt
Kursansvarig: Ebba Eriksson, ebba.eriksson@tlog.lth.se
Hemsida: http://www.tlog.lth.se
Övrig information: Deltagande vid första undervisningstillfället är obligatoriskt. Uteblivande från detta tillfälle kan komma att medföra uteslutning från kursen.



