
Kursplan 2020/21 VVRF10





Kursplan för
Strömningslära
Fluid Mechanics
VVRF10, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Teknik. 
Obligatorisk för: W3
Undervisningsspråk: Kursen ges på engelska

Syfte
Kursens syfte är att ge grundläggande kunskaper i
strömningslära med tillämpningar på problem inom vattenbyggnad
och vattenförsörjning under utnyttjande av kunskapsgrunden i en-
respektive flerdimensionell analys samt mekanik, fysik och
hydrologi (urban hydrologi, avrinning).

Mål
Kunskap och förståelse
För godkänd kurs skall studenten

förklara och använda begrepp som tryck och tryckkrafter,
skjuvspänning, densitet, viskositet, ytspänning,
laminär/turbulent strömning, tryckhöjd, hastighetshöjd,
trycknivå, energinivå, lokala energiförluster,
friktionsförluster, dragkraft, formmotstånd, likformig/olikformig
strömning, stationär/icke-stationär strömning, kontrollvolym,
”no-slip condition”, pumpkurva
beskriva tryck- och energiförhållanden i rörledningar med
hjälp av tryck- och energilinjer
beskriva strömningen i kanaler och vattendrag i termer av
stråkande och strömmande vatten samt förekomst av kritiska
sektioner
beskriva metoder för att mäta tryck, flöden och
hastighet


Färdighet och förmåga
För godkänd kurs skall studenten

strukturera och lösa statiska problem i strömningsläran med
utgångspunkt från hydrostatiska jämviktsekvationen
strukturera och lösa dynamiska problem i strömningsläran med
hjälp av kontinuitetsekvationen, rörelsemängdslagen,
energiekvationen, allmänna friktionsformeln, Mannings formel
dimensionera dammar, rörledningar, kanaler
analysera strömningen i naturliga vattendrag
utnyttja facktermer inom området i både tal och skrift


Värderingsförmåga och förhållningssätt
För godkänd kurs skall studenten
- kunna kritiskt utvärdera problemlösningar i hydraulik
- kunna kvalitativt utvärdera osäkerheter och risker inom
uthålligt användande av hydrauliska principer

Kursinnehåll
Vätskors egenskaper (spec. vatten): densitet, viskositet,
ytspänning m.m. Hydrostatik: samband tryck/densitet/nivå,
tryckkrafter. Grundläggande begrepp: stationär och
icke-stationär strömning, strömlinjer, laminär/turbulent
strömning m.m. Grundläggande ekvationer: kontinuitetsekvationen,
energiekvationen, rörelsemängdslagen. Strömning kring kroppar.
Tillämpningar: rörströmning, pumpar, kanaler och vattendrag.
Mätmetoder: tryck, hastighet, flöde.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen kommer att ske enskilt genom två delprov alternativt skriftlig tentamen. Omtentamen kan komma att ges som muntlig tentamen vid mindre än fem anmälda tentander.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAA05, FMA430 FHL055, FAFA20, VVR111/VVRA01.
Begränsat antal platser: Nej
Kursen överlappar följande kurser: VVR120, VVR145, VVR150
Kurslitteratur

Hamill L., Understanding hydraulics, 2nd ed., Palgrave, 2001.
J. Malm and Larsson R., Hydraulics examples, Dept. of Water Resources Engineering, Lund University.
Visst kompletterande material.


Kontaktinfo och övrigt
Kursansvarig: Professor Ronny Berndtsson/Vattenresurslära, Ronny.Berndtsson@tvrl.lth.se
Hemsida: http://www.tvrl.lth.se/utbildning/courses/



