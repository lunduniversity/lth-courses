
Kursplan 2020/21 FKMN20





Kursplan för
Avancerad materialteknologi
Advanced Materials Technology
FKMN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Produktrealisering. 
Obligatorisk för: MPRR1
Valfri för: F5, F5-bem, K5-m, M4-pu, M4-bem, M4-prr, MD4, N4-m
Undervisningsspråk: Kursen ges på engelska

Syfte
Fördjupning av kunskaperna om materialvetenskapliga grunder och
förlopp som är väsentliga vid val, modifiering och användning
av material.

Mål
Kunskap och förståelse
För godkänd kurs skall studenten

känna till de viktiga fenomen/mekanismer som påverkar
materialbeteende under olika förhållanden
känna till materialkarakteriseringsmetoder


Färdighet och förmåga
För godkänd kurs skall studenten

visa förmåga att självständigt kunna identifiera koppling
mellan struktur och egenskaper
visa förmåga att kunna använda svepelektronmikroskopi för
materialkarakterisering
visa förmåga att kunna utveckla materialbehandlingsprocesser
för att uppnå vissa strukturer och egenskaper


Värderingsförmåga och förhållningssätt
För godkänd kurs skall studenten

visa förmåga att kunna analysera materialbeteende
visa förmåga att kunna utföra experimentella projekt i en
grupp, sammanställa och presentera resultat både muntligt och
skriftligt och delta i tekniska diskussioner.


Kursinnehåll
I kursen behandlas: kristallstrukturer, enkristaller,
stereografiska projektioner och polfigurer. Fasjämvikter och
stelningsprocesser, binära och ternära fasdiagram,
legeringsteori. Gitterdefekter, Thomson tetraeder och partiella
dislokationer. Materialkarakterisering med ljus- och
svepelektronmikroskopi, DTA, DSC och TGA. Termofysikaliska
egenskaper. Diffusion, Kirkendall effekt. Plastisk deformation,
kryp. Fasomvandlingar och härdningsmekanismer i vanliga
konstruktionsmaterial inklusive lätta material, moderna legeringar
och utvecklingstrender. Bio- och idrottsmaterial. Korrosion och
ytteknik. Vätskornas reologi.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, obligatoriska laborationer, inlämningsuppgifter/projektrapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Konstruktionsmaterial, allmän kurs, linjär algebra, endimensionell analys, termodynamik och strömningslära samt kurs i fysik.




Begränsat antal platser: Nej
Kursen kan ställas in: Om färre än 12 anmälda.
Kurslitteratur

Smallman, R.E., Ngan,A.H.W.: Modern Physical Metallurgy, 8th edition, Butterworth-Heinemann (Elsevier), ISBN:978-0-08-098204-5, 2014.


Kontaktinfo och övrigt
Kursansvarig: Professor Dmytro Orlov, Dmytro.Orlov@material.lth.se
Kursadministratör: Rose-Marie Hermansson, rose-marie.hermansson@mel.lth.se
Hemsida: http://www.material.lth.se



