
Kursplan 2020/21 VBEF45





Kursplan för
Modellbaserad projektering
Model Based Design
VBEF45, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: IBYA3, IBYI3, IBYV3
Undervisningsspråk: Kursen ges på svenska

Syfte
I kursens introducerande del presenteras manuella och
datorstödda metoder för att stödja idéskapande och
gestaltning, samt visuell projektkommunikation i främst tidiga
skeden. Syftet är att klargöra hur information kan förmedlas
grafiskt och visuellt, liksom hur tolkningen kan påverkas av
medier och tekniker. Även förmågan att skildra och kommunicera
en verklighet med handskisser och perspektiv tränas och ska senare
kunna värderas i förhållande till datorstödda metoder. Kursen
tränar inledningsvis förmågan till datorstödd
bildframställning och grafisk kommunikation i program för
skiss, bildbehandling och 3D-modellering.
I kursens fortsättningsdel ges teoretisk och praktisk kunskap
om modellbaserad projektering och BIM. Därigenom ska kursen ge
förståelse för hur man med hjälp av ett modernt
objektsorienterat 3D modellerande program skapar en BIM (Building
Information Model), och hur denna som informationsbärare optimalt
kan stödja hela byggprocessen från inledande planerings-
och projekteringsskeden fram till produktion,förvaltning och
slutligen rivning av byggnaden. Inom det pågående
paradigmskiftet i byggbranschen, från ett dokument- till ett
databasbaserat informationssystem, ska kursen ge en förståelse
för hur BIM kan stödja traditionellt grafisk
projektkommunikation såväl som analytisk informationshantering
till stöd för effektivare beslutsprocesser. Förutom praktisk
övning i tilläggsapplikationer som stödjer det senare för
exempelvis kollisionskontroll, mängdning, resurs- och
tidsplanering ska teoristudium ge insikter om ändringar i
arbetsmetoder, nya och skiftande arbetsroller, nya ansvarsområden
m.m i relation till BIM.

Mål
Kunskap och förståelse
För godkänd kurs skall studenten

kunna beskriva grundläggande förutsättningar för visuell
kommunikation utifrån projektsituationen, avseende val av
presentationstekniker, medium m.m
kunna beskriva huvuddragen inom färgteori och
perspektivlära
kunna med manuellt framtagna frihandsskisser och
perspektiv visualisera interiöra och exteriöra rum.
vara förtrogen med ett modernt 3D-modellerande BIM-programs
funktionalitet och användningsområde i projekteringsskedet.
kunna beskriva och förstå modern integrerad ICT-teknik
- dess hantering och uppbyggnad i en BIM-miljö.
vara orienterad i hur fristående program eller
tilläggsapplikationer kan generera data ur BIM-modeller för
analys och beslutsstöd i senare projektskeden.


Färdighet och förmåga
För godkänd kurs skall studenten

utföra frihandsskisser som innefattar rum, skala och
perspektiv
med utgångspunkt i en kreativ skissprocess rita en liten enkel
byggnad med en uttryckt arkitektonisk idé, utifrån givna
förutsättningar och i ett givet rumsligt och arkitektoniskt
sammanhang
kunna använda ett modernt modellerande skissprogram med dess
visualiseringsmöjligheter
i en enkel arkitekturövning använda grundläggande funktioner
i digital skissteknik.
utföra ett fotomontage och en enkel layoutuppgift med hjälp
av digital bildbehandling.
kunna använda ett modernt 3D-modellerande BIM-program och
förstå teorin bakom en
bygginformationsmodells tillämpningsmöjligheter i byggprocessens
olika skeden
i BIM-miljön kunna sammanställa ritningar, text och
bilder till en grafiskt genomtänkt presentation i ett
projekterinsskede.
kunna använda fristående program eller tilläggsapplikationer
för att generera data ur en BIM-modeller för analys och
beslutsstöd i upphandlings-, produkktions- eller
förvaltningsskede.


Värderingsförmåga och förhållningssätt
För godkänd kurs skall studenten

kunna förstå värdet av att skissa som hjälp för minnet,
som underlag för presentationer, samt som kommunikationsredksap
vid diskusssioner av tekniska lösningar
formulera nyanserade värdeomdömen om olika grafiska
presentationer speciellt med avseende på deras estetiska och
kommunikativa värde
förstå integrerad ICT-hantering (Information and
Communication Technology) med stöd av BIM som ett verktyg för
hela bygg- och förvaltningsprocessen, från programskede till
förvaltning
förstå avancerade principerna för BIM i byggprocessen
kunna tolka en BIM­-manual
kunna använda olika verktyg för BIM­samordning.


Kursinnehåll

Praktisk gestaltning med stöd av handskisser och manuellt
framställda perspektiv
Praktisk träning i layout, digital bildbehandling,
färgsättning och visuell kommunikation
Praktisk träning i 3D-modelleringstekniker till stöd för
modellbaserad projektering och BIM.
Teoretisk översikt ICT, Cad och BIM-utvecklingen inom
byggbranschen. Särskilt behandlas objektsorientering, parametri,
interoperabilitet, informationsöverföringssätt, databaser,
modelserver/delmodeller och tekniska lösningar som möjlggjort
dagens BIM-applikationer.
Processrelaterad BIM-teori avseende arbetsmetoder,
arbetsroller, ansvarsområden, standardisering/klassifikation,
koppling till industrialiserade byggprocesser.
Teoretisk genomgång applikationsområden såsom mängdning,
inköp, logistik, simulering, förvaltning, kollisionskontroll,
produktionsberedning och -styrning.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker på underlag av enskilt redovisade övningsuppgifter, teoridugga samt avslutande projektuppgift med tillämpning av de under kursen genomgångna praktikmomenten. Såväl muntlig som skriftlig redovisning av uppgifter krävs. Slutbetyg (TH) med delavsnitt betygsatta med såväl TH betyg som UG betyg. 80% närvarokrav på föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBEA30 Kommunikation och datorverktyg


Begränsat antal platser: Nej
Kursen överlappar följande kurser: AFO680, MMT656
Kurslitteratur

Edwards, B.: Drawing on the Right Side of the Brain. Tarcher, 2012, ISBN: 9781585429202.
Nilsson, K.G.: Färglära. Carlsson Förlag, 2004, ISBN: 9789172035973.
Eastman et al: BIM Handbook. Wiley, 2011, ISBN: 9780470541371.


Kontaktinfo och övrigt
Kursansvarig: Margherita Lisco, margherita.lisco@construction.lth.se
Kursadministratör: Kolbrun Arnadottir, kolbrun.arnadottir@construction.lth.se
Hemsida: http://www.bekon.lth.se/utbildning/grundutbildning/



