
Kursplan 2020/21 VBMN05





Kursplan för
Fuktsäkerhet i byggprocessen
Moisture Safety in the Building Process
VBMN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V5-hb, V5-bf
Undervisningsspråk: Kursen ges på svenska

Syfte
Syftet med kursen är att förbereda den blivande
civilingenjören för att medverka i byggprocessens olika delar
för att säkerställa att man uppnår den grad av fuktsäkerhet
som krävs.

Mål
Kunskap och förståelse
För godkänd kurs skall studenten

känna till regler och krav som gäller för fuktsäkerhet i
byggprocessen.
kunna kommunicera fuktsäkerhet med vedertagna begrepp.
känna till hjälpmedel i form av checklistor, dokumentmallar
samt beräkningsprogram.
förstå hur arbetet med fuktsäkerhet kan utföras
systematiskt i byggprocessens olika skeden.


Färdighet och förmåga
För godkänd kurs skall studenten

kunna identifiera och analysera fuktsäkerhetsrisker i olika
skeden av byggprocessen.
kunna upprätta en fuktsäkerhetsbeskrivning i
projekteringsskedet samt en fuktplan i produktionsskedet.
kunna utföra en ritningsgranskning på färdiga
projekteringshandlingar.


Värderingsförmåga och förhållningssätt
För godkänd kurs skall studenten

ha fått en ifrågasättande inställning till vedertagna
lösningar som projekteras erfarenhetsmässigt.
förstå det stora behovet av systematiskt fuktsäkerhetsarbete
i byggprocessen.


Kursinnehåll
Kursen omfattar föreläsningar om generell metodik för
systematiskt fuktsäkerhetsarbete samt fördjupade avsnitt om
metoder för olika delar av byggprocessen. Gästföreläsningar av
praktiskt verksamma ingenjörer ger exempel på förekommande
problemställningar samt hur de hanteras i fält. Grupparbeten att
självständigt fuktsäkerhetsgranska projekteringshandlingar.
Upprättande av fuktsäkerhetsbeskrivning samt utföra en
fuktsäkerhetsprojektering för ett byggprojekt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: 80 % närvaro vid alla kurstillfällen, skriftlig dugga samt godkänt projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VBFN10 Projektering avseende energi, luft och fukt i nya byggnader
Begränsat antal platser: Nej
Kurslitteratur

Nilsson, L-O (2007) Byggvägledning 9, Fukt - En handbok i anslutning till Boverkets byggregler. Svensk Byggtjänst, Stockholm.
Nevander L-E, Elmarsson B (1994) Fukthandboken - praktik och teori. Svensk Byggtjänst, Stockholm.
ByggaF - metod för fuktsäker byggprocess, Sveriges Byggindustrier, Göteborg 2008.
Föreläsningsanteckningar.
Rapporter över samtliga projektarbeten.


Kontaktinfo och övrigt
Kursansvarig: Magnus Åhs, magnus.ahs@byggtek.lth.se
Hemsida: http://www.byggnadsmaterial.lth.se/utbildning/vbmn05



