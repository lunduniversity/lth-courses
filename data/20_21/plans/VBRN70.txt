
Kursplan 2020/21 VBRN70





Kursplan för
Brandteknisk riskvärdering
Fire Safety Evaluation
VBRN70, 9 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BI/RH
Beslutsdatum: 2020-03-16
Allmänna uppgifter
Obligatorisk för: BI3
Undervisningsspråk: Kursen ges på svenska

Syfte
Syftet med kursen är att knyta ihop och generalisera kunskaper
från denna kursen och från tidigare kurser och ge studenterna
insikt i hur dessa kunskaper kan tillämpas för att värdera
personsäkerheten vid händelse av brand i ett byggnadsverk. Syftet
är också att öka ingenjörsmässigheten och förmågan att kunna
bygga och analysera modeller.

Mål
Kunskap och förståelse
För godkänd kurs skall studenten

kunna beskriva och tolka de i byggnormen angivna
föreskrifterna avseende anordningar för utrymning vid brand.
kunna beskriva och förklara övriga föreskrifter i byggnormen
med tillhörande exempel på lösningar, metoder och allmänna
råd, samt känna till lagen om skydd mot olyckor,
arbetsmiljölagen.
ha kännedom om aktuellt forsknings- och utvecklingsarbete inom
det brandtekniska området.


Färdighet och förmåga
För godkänd kurs skall studenten

kritiskt kunna utnyttja och utveckla metoder och tekniker
avseende byggnadstekniskt brandskydd.
kunna bedöma verkan på människor av värme, rök, och
giftiga gaser utifrån brandscenarier.
kunna tillämpa metoder för beräkning av brand- och
brandgasspridning.
kunna tillämpa metoder som beskriver utrymningshastighet för
olika byggnadstyper.
kunna genomföra en omfattande skriftlig värdering av
personsäkerheten vid brand i ett verkligt objekt.
förstå och använda facktermer inom området både i tal och
skrift.
visa förmåga till lagarbete och samverkan i grupper.
visa förmåga att muntligt och skriftligt klart redogöra för
och diskutera sina slutsatser, och den kunskap och de argument som
ligger till grund för värderingen av personsäkerheten, i dialog
med olika målgrupper.
kunna söka och använda information rörande brandteknik i
vetenskapliga artiklar och handböcker.
kunna kritiskt använda information i ämnesdatabaser för att
lösa sitt problem eller uppgift.
kunna planera och rapportera sin tid samt förstå vikten av
det.


Värderingsförmåga och förhållningssätt
För godkänd kurs skall studenten

visa insikt i brandteknikens möjligheter och begränsningar
för den valda tillämpningen, dess roll i samhället och
människors ansvar för dess nyttjande, inbegripet sociala och till
viss del ekonomiska aspekter.
kunna bedöma ingenjörsmässiga lösningar med hänsyn till
vetenskapliga, samhälleliga och etiska aspekter.
kunna bedöma inhämtad information med hänsyn till
vetenskapliga, samhälleliga och etiska aspekter.
visa förmåga att identifiera sitt behov av ytterligare
kunskap och att fortlöpande utveckla sin kompetens.


Kursinnehåll
Genomföra en värdering av personsäkerheten vid brand i ett
verkligt objekt. Förslag till förbättringar skall kunna anges
samt säkerhetskonsekvensen av dessa.
Under kursens gång redovisar studenterna sin tid och planering
i veckorapporter.
I kursen ingår också hemuppgifter och inlämningsuppgifter.
Vidare ingår datorlaborationer.
Målet är att lära sig använda byggföreskrifterna avseende
brandskydd (särskilt utrymningssäkerheten) genom förenklad
dimensionering. En enkel beskrivning av brandskyddet skall
upprättas för en byggnad, gruppvis.
Projektuppgift, utgör huvuddelen i kursen.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd hemuppgift, godkända inlämningsuppgifter, närvaro vid demonstrationslaborationer, godkänd laboration, redovisning, opposition och genomförande av projektuppgift, närvaro vid obligatoriska redovisningar, aktivt deltagande vid obligatoriska moment, revidering av rapporten efter presentation och genomgångar ger slutbetyget godkänd.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Rapport 1. 
Antal högskolepoäng: 4. Betygsskala: UG.  Prestationsbedömning: Godkänd hemuppgift och genomförande av projektuppgift.  Delmomentet omfattar: Genomföra en värdering av risknivån hos ett objekt, vilken genomförs som ett större projektarbete. I projektarbetet skall förslag till förbättringar kunna anges samt säkerhetskonsekvenserna av dessa. Projektarbetet utförs som ett grupparbete med bl. a. experimentella inslag, studiebesök och rapportskrivning. 
Kod: 0218. Benämning: Rapport 2. 
Antal högskolepoäng: 5. Betygsskala: UG.  Prestationsbedömning: Skriftlig och muntlig presentation av projektarbete, samt revidering av slutrapport.  Delmomentet omfattar: Skriftlig och muntlig presentation av projektarbetet, opposition på annat arbete samt revidering av slutrapport. Närvaro vid övriga gruppers presentationer. 
Antagningsuppgifter
Förkunskapskrav:
VBRF05 Branddynamik eller VBRF10 Branddynamik


Förutsatta förkunskaper: FMA420 Linjär algebra eller FMAB20, FAFA30 Fysik- elektricitetslära, gaser och vätskor, VBRF20 Brandkemi och värmetransport, MMVA01 Termodynamik med strömningslära,
VBRN60 Brandskyddssystem
Begränsat antal platser: Nej
Kursen överlappar följande kurser: VBR054
Kurslitteratur

Kursen innehåller ingen obligatorisk kurslitteratur.


Kontaktinfo och övrigt
Kursansvarig: Marcus Runefors, marcus.runefors@brand.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



