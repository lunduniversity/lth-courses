
Kursplan 2020/21 BMEN20





Kursplan för
Projektkurs i signalbehandling – från idé till app
Project Course in Signal Processing – from Idea to App
BMEN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Valfri för: BME4, C4, D4-ssr, D4-is, D4-hs, E4-ss, F4, MSOC1, MWIR2, Pi4, MMSR1
Undervisningsspråk: Kursen ges på begäran på engelska

Syfte
Kursen syftar till att ge kunskap om implementering av
signalbehandlingsalgoritmer i mobila plattformar. Vidare syftar
kursen till att belysa de problem som uppstår vid implementering i
realtid och att utvärdera de prestanda som uppnås med
implementeringarna.

Mål
Kunskap och förståelse
För godkänd kurs skall studenten

kunna formulera en specifikation för det valda projektet
kunna planera genomförandet under den tidsperiod som projektet
löper


Färdighet och förmåga
För godkänd kurs skall studenten

kunna implementera vanligt förekommande
signalbehandlingsmetoder
testa olika delar i implementeringen och verifiera
lösningen
redogöra muntligt och skriftligt för den valda lösningen på
uppgiften


Värderingsförmåga och förhållningssätt
För godkänd kurs skall studenten

ha förmåga att analysera och värdera olika delar i den valda
implementeringen och hur dessa fungerar tillsammans.


Kursinnehåll
Signalbehandling har tillämpningar inom vitt skilda områden,
t.ex. ljud, video, hälsa och kommunikation, vilket avspeglas i de
projekt som kan genomföras inom kursens ramar.
Kursen inleds med exempel och laborationer på
signalbehandlingstillämpningar i app-miljö. Varje grupp väljer
sedan en tillämpning och implementerar och utvärderar lämpliga
signalbehandlingsmetoder i app-miljö. Rapportering och
demonstration utgör en viktig del i projektarbetet och påbörjas
redan på ett tidigt stadium i kursen. Handledarna finns
tillgängliga för frågor och diskussion vid förutbestämda
tider.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig och muntlig redovisning av projektarbetet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundkurs i signalbehandling (EITF75 Digital signalbehandling eller EITA50 Signalbehandling i multimedia eller EITF15 Signalbehandling - teori och tillämpningar eller motsvarande). Grundkurs i programmering.
Begränsat antal platser: 36
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: ETI121
Kurslitteratur

Artiklar och material från institutionen.


Kontaktinfo och övrigt
Kursansvarig: Frida Sandberg, frida.sandberg@bme.lth.se
Kursansvarig: Martin Stridh, martin.stridh@bme.lth.se
Hemsida: http://bme.lth.se/education/courses/



