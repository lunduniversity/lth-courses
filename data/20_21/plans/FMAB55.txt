
Kursplan 2020/21 FMAB55





Kursplan för
Matematisk kommunikation
Mathematical Communication
FMAB55, 5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Obligatorisk för: Pi1
Undervisningsspråk: Kursen ges på svenska

Syfte
Avsikten med kursen är att öka studentens medvetenhet om och
förståelse för matematiska resonemang. Kursen ger en
introduktion till matematisk teoribyggnad varvid behovet av en
stringent teori påvisas genom enkla exempel. Vidare ska studenten
öva förmågan att presentera matematiska resonemang, även i
populärvetenskaplig form, och söka information. Dessutom ska
studenten få en inblick i aktuell och modern matematisk
forskning.

Mål
Kunskap och förståelse
För godkänd kurs skall studenten

vara bekant med och kunna använda grundläggande begrepp inom
matematisk teoribyggnad.
kunna översiktligt beskriva de matematiska vetenskaperna
(geometri, algebra, analys och sannolikhetsteori) och ge exempel
på forskning i såväl klassisk som modern matematik.
vara bekant med hur man publicerar ett matematiskt arbete,
samt känna till några viktiga matematiska tidskrifter.


Färdighet och förmåga
För godkänd kurs skall studenten

kunna använda sig av logiska resonemang för att analysera och
lösa matematiska problem som kräver uppdelning i flera
delproblem.
i både tal och skrift, med adekvat terminologi, väl
strukturerat och logiskt sammanhängande kunna redogöra för egna
och andras lösningar till ett matematiskt problem, samt kunna
presentera en given matematisk frågeställning på ett
populärvetenskapligt sätt, muntligt såväl
som skriftligt.
skriftligt såväl som muntligt kunna kommentera och kritisera
en matematisk text eller ett matematiskt resonemang vad gäller
såväl innehållets giltighet som framställningens form.
kunna söka efter artiklar och tidskrifter i databaser och
bibliotek innehållande matematisk litteratur, och kunna hantera
källhänvisningar och referenser enligt rådande standarder.


Värderingsförmåga och förhållningssätt
För godkänd kurs skall studenten

utveckla ett förhållningssätt till sin
omgivning, enligt vilket matematiken utgör ett naturligt och
precist instrument för kommunikation och resonemang.


Kursinnehåll
Matematisk teoribyggnad. Presentation av de matematiska
vetenskaperna. En inblick i modern matematik.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Inlämningsuppgifter. Muntlig och skriftlig redovisning av projektarbeten, enskilt och i grupp. Obligatorisk närvaro vid redovisning av inlämningsuppgifter och projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Kunskaper från parallellt undervisade kurser i analys och linjär algebra.
Begränsat antal platser: Nej
Kursen överlappar följande kurser: FMA085, FMAA30
Kurslitteratur

Kevin Houston: How to Think Like a Mathematician, A Companion to Undergraduate Mathematics. Cambridge University Press, 2009, ISBN: 978-0-521-89546-0. En bok om att läsa, förstå och skriva matematik.
ISBN-numret refererar till paperback-utgåvan.
Stenciler med populärvetenskaplig presentation av modern matematik. Delas ut.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Niels Christian Overgaard, nco@maths.lth.se
Hemsida: http://www.maths.lth.se/course/FMAB55matkom/



