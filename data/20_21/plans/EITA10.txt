
Kursplan 2020/21 EITA10





Kursplan för
Elektronik
Electronics
EITA10, 5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Teknik. 
Obligatorisk för: D2
Undervisningsspråk: Kursen ges på svenska

Syfte
Studenterna skall få en förståelse för kretsteknikens
grunder och de däri ingående grundläggande elementen. Studenten
skall kunna tillämpa dessa kunskaper tillsammans med den
introduktion till de elektroniska komponenterna som kursen
innehåller för att kunna bygga enklare elektriska kopplingar till
ett inbyggt system. Studenten skall också få en inblick i
inbyggda system, och det samspel mellan programvara,
mikrokontroller och elektronik som finns i dessa.

Mål
Kunskap och förståelse
För godkänd kurs skall studenten

självständigt kunna beskriva de grundläggande
kretsteoretiska sambanden (t ex Ohms lag och Kirchhoffs
lagar),
förstå samspelet mellan elektroniken, kretstekniken och
inbyggda system.


Färdighet och förmåga
För godkänd kurs skall studenten

självständigt kunna konstruera och analysera enklare
elektroniska kopplingar (t ex gränssnitt mellan omvärlden och
datorn),
kunna koppla mätningar till teori och analysera tillhörande
mätosäkerhet,
självständigt kunna beskriva försöksuppställningar och
erfarenheter från laborationer i rapportform,
självständigt kunna genomföra en laboration på ett
professionellt sätt,
ha förmåga att skriva en teknisk rapport av god
kvalitet.


Värderingsförmåga och förhållningssätt
För godkänd kurs skall studenten

ha skaffat sig en god förståelse för den begreppsbildning
som finns inom ingenjörsvetenskaperna,
kunna utvärdera olika kretslösningar mot varandra,
ha förståelse för de kompromisser som behöver göras vid
implementation av teknik.


Kursinnehåll
Kursen innehåller en genomgång av den enklare delen av
kretstekniken. Den tar upp de grundläggande kretselementen,
signalers tids- och frekvensegenskaper. Detta tillämpas sedan på
elektriska kopplingar företrädesvis kopplat till gränssnittet
mellan dator och omvärld. De teoretiska kunskaperna omsätts i
praktiken på laborationerna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av godkända laborationer, labbrapporter, elektroniska hemuppgifter samt frivillig tentamen. Godkända laborationer, labbrapporter och inlämningsuppgifter ger betyget 3. En skriftlig tentamen krävs för högre betyg (4 eller 5). Två omtentamina per år ges, men övriga moment examineras endast under kursens gång.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 2,5. Betygsskala: TH.  Prestationsbedömning: Hemuppgifter som görs online. För betyg 4 eller 5 krävs dessutom skriftlig tentamen.  Delmomentet omfattar: Hela kursen 
Kod: 0217. Benämning: Laborationer. 
Antal högskolepoäng: 2,5. Betygsskala: UG.  Prestationsbedömning: Godkända laborationer.  Övrig information: Laborationerna erbjuds endast under ordinarie kursomgång.
Antagningsuppgifter
Begränsat antal platser: Nej
Kursen överlappar följande kurser: ESS010, ETE022, ETE115, ETIA01, EITA35, EITF90
Kurslitteratur

Allan R. Hambley: Electrical Engineering Principles and Applications, 7th ed. Pearson, 2014, ISBN: 0133116646 • ISBN: 9780133116649.
Grundläggande A/D- och D/A-omvandling, kompendium.
Elektrovetenskap, Elektronik Laborationshandledning.


Kontaktinfo och övrigt
Kursansvarig: Per Andersson, per.andersson@eit.lth.se
Hemsida: http://www.eit.lth.se/kurs/EITA10



