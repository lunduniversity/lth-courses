
Kursplan 2020/21 FMSN45





Kursplan för
Matematisk statistik, tidsserieanalys
Mathematical Statistics, Time Series Analysis
FMSN45, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: BME4-sbh, C4, D4-ssr, E4-ss, F4, F4-bg, F4-bm, F4-fm, F4-r, F4-ss, I4-fir, Pi4-fm, Pi4-ssr, Pi4-biek, Pi4-bam, MMSR2
Undervisningsspråk: Kursen ges på engelska

Syfte
Praktisk och teoretisk kunskap i modellering, skattning och
validering, prediktion och interpolation av tidsdiskreta dynamiska
stokastiska system, i huvudsak linjära system. Kursen ger också
en grund för vidare studier i tidsseriesystem, t.ex. Finansiell
statistik och Olinjära tidsserier.

Mål
Kunskap och förståelse
För godkänd kurs skall studenten

kunna konstruera en modell baserad på data för ett konkret
praktiskt tidsserieproblem,
utföra enkla transformationer av en icke-stationär tidsserie
till en stationär tidsserie,
prediktera och interpolera i linjära tidsseriemodeller,
skatta parametrar i linjära tidsseriemodeller och validera en
resulterande modell,
konstruera ett Kalman-filter baserat på en linjär
tillståndsmodell,
skatta i tidsvarierande stokastiska system med rekursiva och
adaptiva tekniker.


Färdighet och förmåga
För godkänd kurs skall studenten

redovisa analysen av ett praktiskt problem i en skriftlig
rapport samt presentera den muntligt.


Kursinnehåll
Tidsserieanalys handlar om matematisk modellering av
tidsvariabla stokastiska fenomen som t.ex. havsvågor, vattenstånd
i sjöar och floder, efterfrågan på elkraft, radarsignaler,
muskelreaktioner, EKG-signaler eller optionskurser på
aktiemarknaden. Modellens struktur väljs dels med ledning av
fysikalisk kunskap om processen, dels med hjälp av observerade
data. Centrala problem är olika modellers egenskaper och
prediktionsförmåga, skattning av modellens parametrar samt
kontroll av att modellen på ett tillfredsställande sätt
beskriver data. Hänsyn måste tas både till behovet av snabba
beräkningar och till förekomst av mätfel. Kursen ger en
sammanhängande framställning av statistiska modeller och metoder
inom tidsserieanalysen. Tidsserieproblem uppträder i många av
högskolans ämnen och kunskaper från kursen används bl.a. i
reglerteknik, signalbehandling och ekonometri. Fördjupat studium
av ARMA-processer. Icke-stationära modeller, långsamt avtagande
beroende. Transformationer. Optimal prediktion och rekonstruktion
av processer. Tillståndsrepresentationer, ortogonalitetsprincipen
och Kalmanfiltrering. Parameterskattningar: MK-och ML-metoder samt
rekursiva och adaptiva varianter. Ickeparametriska metoder,
kovariansskattningar, spektralskattningar. Orientering om robusta
metoder och detektion av avvikande värden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig och muntlig projektredovisning samt obligatorisk närvaro på laborationerna. Betyget baseras på projektet med extra uppgifter för högre betyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Laborationsdel 1. 
Antal högskolepoäng: 0,5. Betygsskala: UG.  Prestationsbedömning: Datorlaboration 1 
Kod: 0220. Benämning: Laborationsdel 2. 
Antal högskolepoäng: 0,5. Betygsskala: UG.  Prestationsbedömning: Datorlaboration 2 och 3 
Kod: 0320. Benämning: Projektarbete och hemtentamen. 
Antal högskolepoäng: 6,5. Betygsskala: TH.  Prestationsbedömning: Skriftlig och muntlig projektredovisning för godkänt; skriftlig hemtentamen för högre betyg. 
Antagningsuppgifter
Förkunskapskrav:
FMSF10 Stationära stokastiska processer eller FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs


Förutsatta förkunskaper: FMSF10 Stationära stokastiska processer.
Begränsat antal platser: Nej
Kursen överlappar följande kurser: FMS051, MASM17
Kurslitteratur

Andreas Jakobsson: An Introduction to Time Series Modeling. Studentlitteratur, 2019, ISBN: 9789144134031. Mindre skillnader mot tidigare upplagor.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fmsn45/
Övrig information: Bytt kurskod från FMS051. Kursen ges även på naturvetenskaplig fakultet med koden MASM17.



