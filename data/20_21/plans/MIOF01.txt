
Kursplan 2020/21 MIOF01





Kursplan för
Marknadsföring och globalisering
Marketing and Globalization
MIOF01, 9 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Teknik. 
Obligatorisk för: I2
Undervisningsspråk: Kursen ges på svenska

Syfte
Kursen har två viktiga syften att ge deltagarna: Kursen skall
1) förmedla grundläggande kunskaper i marknadsföring och
marknadsförståelse och då i synnerhet för det svenska men
också det internationella industriella företagandet. Kursen skall
vidare 2) skapa kunskap om de drivkrafter som skapar och
förändrar såväl den lokala som globala ekonomiska kartan samt
ge kännedom om de centrala utvecklingstendenser och konsekvenser
på såväl regional, nationell och på internationell nivå.
När det gäller företagets marknadsföring, så är områden
och begrepp som t ex konsument-, industriella och offentliga
marknader, marknadsfilosofier, målmarknadsföring,
marknadsstrategi, positionering, varumärken, e-handel,
marknadskommunikation, nätverk, affärsetik, och
marknadsföringsfunktionens organisation och ledning viktig. En
väsentlig del av kursen är att tillämpa ovanstående i
praktiken.
När det gäller den andra delen, som berör global ekonomi, så
behandlas kunskap och resonemang kring de lokala, regionala,
nationella och internationella betingelserna samt hur de på olika
vis påverkar förutsättningarna för företagens verksamhet och
prioriteringar.

Mål
Kunskap och förståelse
För godkänd kurs skall studenten
ha djup kännedom om marknadsföringens grundläggande synsätt,
teorier, modeller och begrepp (inkl facktermer) (se ovan), för att
kunna förstå och tillämpa olika strategiska och operativa
marknadsöverväganden samt fatta beslut om
marknadsaktiviteter.
förstå och kunna fördjupat beskriva hur lokala, regionala,
nationella och internationella betingelser påverkar
förutsättningarna för företags verksamhet.
En väsentlig del av kursen är att kunna integrera och
tillämpa såväl handel- och marknadsföringsövervägande i
praktiken.

Färdighet och förmåga
För godkänd kurs skall studenten
I kursens första del, marknadsföring, skall studenterna även
här på ett självständigt och kritiskt sätt kunna beskriva,
förklara samt värdera marknadsefterfrågan, marknadsföringen
samt marknadsåtgärderna.
I kursens andra del, global ekonomi, skall studenterna
självständigt och kritiskt kunna beskriva och analysera de
konsekvenser som förändringar i omvärlden; makro- och
mikronivå, får för företagets konkurrenskraft och position.
Kursen sedd som en helhet, möjliggöra att studenterna kan
beskriva och använda dessa etablerade teorier, modeller, begrepp
och facktermer inom båda områdena med fokus på praktisk
tillämpning.
Förmågan till att syntetisera ovanstående områden - global
ekonomi och marknadsföring ses som mycket centralt.
Avslutningsvis skall studenterna på ett tydligt sätt lära sig
leda, organisera och kommunicera med olika funktioner inom och utom
företaget i t.ex. nätverk. Genomgången kurs skall vidare utgöra
en god bas för fortsatta studier inom områdena marknadsföring
och handel.

Kursinnehåll
Kusen innehåller två huvuddelar:
Den första delen tar upp företagets marknadsföring för att
ge studenterna en grundläggande och gedigen beskrivning av
marknadsföringsområdets olika skolor/perspektiv. Genomgång av de
mest centrala svenska och internationella teoribildningar, modeller
och begrepp inom området är centralt. Speciell vikt läggs på
förståelsen av olika marknader och hur efterfrågan skapas på
dessa. Dessa är konsument-, industriell-, offentliga samt
internationella marknader med stor tonvikt på den europeiska.
Modeller och begrepp som marknadsfilosofier, målmarknadsföring,
marknadsstrategi, positionering, varumärken, e-handel,
marknadskommunikation, nätverk, affärsetik, och
marknadsföringsfunktionens organisation och ledning gås igenom
och integreras.
I den andra delen görs en genomgång av den globala ekonomiska
kartan. Där behandlas den teknologiska utvecklingen, nationella
och multinationella företag, organisationer och nationer och hur
dessa bidrar till internationalisering av ekonomiska
förutsättningar och aktiviteter. Vidare presenteras förklarande
teorier, modeller och begrepp för produktion, handel och
internationella investeringar. Den inledande första delen ger
även en analys av faktorer som kan förklara regionala och
nationella miljöers fortsatta betydelse för tillväxt och
konkurrenskraft.
Speciell tonvikt läggs vid områden som: marknadsanalys,
målmarknadsföring, marknadsstrategi, marknadskommunikation och de
olika övervägande och arbetsmoment som ingår där. Denna andra
del (marknadsföring) bygger på den omvärldskunskap som ges av
den första delen (handel) i hur olika betingelser i affärsmiljön
påverkar utformning av marknadsstrategi och dess
konkurrensmedel.
Kursens undervisningsformer utgörs primärt av föreläsningar
och caseseminarier.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen av kursens litteratur och godkända seminarier och projektuppgifter. Slutbetyget baseras på viktning av tentamen och projektuppgift. Obligatoriska moment: obligatoriskt deltagande i caseseminarier, handlednings- och redovisningstillfällen samt gästföreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0108. Benämning: Tentamen. 
Antal högskolepoäng: 5. Betygsskala: UG.  Prestationsbedömning: Skriftlig tentamen. 
Kod: 0208. Benämning: Projekt. 
Antal högskolepoäng: 4. Betygsskala: UG.  Prestationsbedömning: Projektuppgift. 
Antagningsuppgifter
Förutsatta förkunskaper: MIO012 Industriell ekonomi, allmän kurs
ELLER
MIOA12 Industriell ekonomi, allmän kurs
ELLER
MIOA01 Industriell ekonomi, allmän kurs
ELLER
MIOA15 Industriell ekonomi, allmän kur
Begränsat antal platser: Nej
Kursen överlappar följande kurser: MIO071
Kurslitteratur

Armstrong, Kotler & Parment, "Principles of Marketing - Scandinavian edition", senaste utgåvan, Pearson.
Artikelkompendium.
Casematerial.


Kontaktinfo och övrigt
Kursansvarig: Ola Alexanderson, Ola.Alexanderson@iml.lth.se
Hemsida: http://www.pm.lth.se
Övrig information: Kursen får inte ingå i examen samtidigt med kursen MIO350 Ekonomi och handel för TM eller MIO071 Ekonomi och handel.



