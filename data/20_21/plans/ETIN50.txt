
Kursplan 2020/21 ETIN50





Kursplan för
Högfrekvensförstärkare
RF Amplifier Design
ETIN50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Valfri för: E4-fh, F4, F4-hn, MSOC1, MWIR1, N4-hn
Undervisningsspråk: Kursen ges på engelska

Syfte
Kursens syfte är att ge en grundläggande och bred kunskap i
analys och konstruktion av högfrekvensförstärkare baserade på
diskreta och distribuerade komponenter, samt att ge
ingenjörsmässiga färdigheter i mätteknik nödvändig för
verifiering av resultatet. Högfrekvensförstärkaren utgör en
mycket viktig komponent i tillämpningar som använder sig av
trådlös kommunikation, t.ex. mobiltelefoni, radiobaserade
multimediaterminaler, datornätverk och kortdistanskommunikation
mellan trådlösa enheter.
Eftersom detta är ett teknikområde som expanderar kraftigt
råder stor efterfrågan på denna kunskap, framförallt i
anknytning till implementering av system för 5G och
millimetervågsradar.

Mål
Kunskap och förståelse
För godkänd kurs skall studenten

kunna analysera och beräkna kretsar där reaktiva komponenter
och transmissionsledningar ingår samt kunna använda Smith-diagram
för analys och syntes av högfrekvenskretsar
kunna analysera ett förstärkarsteg med
två-portsmodeller


Färdighet och förmåga
För godkänd kurs skall studenten

kunna bestämma en transistors S-parametrar experimentellt och
med hjälp av dessa tillsammans med teoretiska modeller konstruera
en stabil högfrekvensförstärkare som uppfyller en given
specifikation med avseende på effektförstärkning och
brusfaktor
kunna verifiera konstruktionen experimentellt med hjälp av
spektrum- och nätverksanalysator.


Värderingsförmåga och förhållningssätt
För godkänd kurs skall studenten

i skrift kunna redogöra en lösning på ett
högfrekvensproblem for kollegor


Kursinnehåll
Kursens tyngdpunkt ligger på metoder för analys och syntes av
högfrekvensförstärkare. Systematiska metoder för konstruktion
av förstärkare med avseende på förstärkning, stabilitet, och
brus behandlas. Kretsar implementerade med transmissionsledningar
och transistorer i frekvensområdet MHz till THz presenteras.
Signalutbredning på transmissionsledningar är ett naturligt
inslag då våglängden på signalerna ofta är i samma
storleksordning som kretselementens dimensioner. Mätteknik baserad
på avancerade högfrekvensinstrument så som spektrum- och
nätverksanalysator är viktiga praktiska inslag.
Teori som presenteras på föreläsningarna utforskas vidare på
räkneövningstillfällen. Kursen innehåller obligatoriska
laborationer där avancerad mätteknik används för att jämföra
teoretiska modeller med svaret från verkliga komponenter. Kursen
innehåller även obligatoriska inlämningsuppgifter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker genom skriftlig redovisning av två inlämningsuppgifter (max två studenter per grupp), genomförda laborationer samt en avslutande individuell tentamen. Godkända inlämningsuppgifter och laborationer är ett krav för att få tentera.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Radioelektronik. 
Antal högskolepoäng: 7,5. Betygsskala: TH.  Prestationsbedömning: Godkänd tentamen  Delmomentet omfattar: Skriftlig tentamen 
Kod: 0212. Benämning: Laborationer. 
Antal högskolepoäng: 0. Betygsskala: UG.  Prestationsbedömning: Godkända laborationer 
Kod: 0313. Benämning: Inlämningsuppgifter. 
Antal högskolepoäng: 0. Betygsskala: UG.  Prestationsbedömning: Godkända inlämningsuppgifter 
Antagningsuppgifter
Förkunskapskrav:
EITF50 Introduktion till trådlösa system eller ETIF05 Grundläggande radioteknik


Begränsat antal platser: Nej
Kursen överlappar följande kurser: ETI032
Kurslitteratur

G. Ghione, M. Pirola: Mirowave Electronics. Cambridge University Press, 2018, ISBN: 978-1-107-17027-8.
Sundström L, Durkalec L, Jönsson, G: Radio Electronics (pdf-dokument).
Sundström L, Durkalec L, Jönsson, G: Radio Electronics, Exercises and Laboratory Experiments. (pdf-dokument).


Kontaktinfo och övrigt
Kursansvarig: Lars Ohlsson Fhager, lars.ohlsson_fhager@eit.lth.se
Hemsida: http://www.eit.lth.se/kurs/etin50
Övrig information: Vid färre än 16 deltagare kan kursen komma att ges med reducerad undervisning och större inslag av självstudier.



