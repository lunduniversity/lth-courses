
Kursplan 2020/21 MAMF15





Kursplan för
Arbetsorganisation och ledarskap
Work Organization and Management
MAMF15, 6 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Alternativobligatorisk för: M3
Valfri för: F4, MD4, N4
Undervisningsspråk: Kursen ges på svenska

Syfte
Kursen syftar till att ge förståelse för hur olika typer av
arbetsorganisationer byggs upp och hur arbete fördelas och
samordnas, med särskild hänsyn till människans behov och
villkor. Centralt i kursen är arbetets och organisationens
utformning och ömsesidiga anpassning under samtidigt beaktande av
betingelser för produktivitet och arbetstillfredsställelse. Till
ämnet hör kombinationer av sociala och tekniska aspekter, dels
vid förändringar i befintliga produktionssystem, dels vid
utformning av nya. Kursen ger speciellt förståelse för villkoren
vid genomförande av förändringar i arbetsorganisationer och
vilka krav detta ställer på ett hållbart och innovativt
hälsofrämjande ledarskap där alla individers förutsättningar
beaktas.

Mål
Kunskap och förståelse
För godkänd kurs skall studenten
• Definiera och diskutera grundläggande begrepp som
behandlar uppbyggnad, fördelning och samordning av arbete.
• Förklara arbetets och organisationssystemets utformning
och dess samband med arbetstillfredsställelse och
produktivitet.

Färdighet och förmåga
För godkänd kurs skall studenten
• Utforma ett upplägg för framgångsrikt
förbättringsarbete, dels vid förändringar i befintliga, dels
vid utformning av nya organisationssystem.
• Muntligt och skriftligt redogöra för ett
arbetsorganisatoriskt delområde.

Värderingsförmåga och förhållningssätt
För godkänd kurs skall studenten
• Föreslå och motivera förändringar av en befintlig
arbetsorganisation med stöd av grundläggande begrepp och
principer inom området arbetsorganisation.

Kursinnehåll
Centrala begrepp i kursen: Arbetsorganisatoriska teorier ur
produktionstekniskt och beteendevetenskapligt perspektiv. Historik
och utvecklingstrender inom arbetsorganisationen. Ledarskap,
personaladministration och kompetensutveckling. Kvalitetsarbete.
Gruppteori. Funktionsvariationer. Förändringsstrategier,
utvecklingsprocesser och hållbara arbetsplatser. Aktuella
forsknings- och tillämpningsprojekt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Dugga, projektarbete inklusive skriftlig rapport och muntlig redovisning, hemtenta.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0108. Benämning: Arbetsorganisation och ledarskap. 
Antal högskolepoäng: 6. Betygsskala: TH. 
Kod: 0208. Benämning: Projektarbete. 
Antal högskolepoäng: 0. Betygsskala: UG. 
Antagningsuppgifter
Begränsat antal platser: Nej
Kursen överlappar följande kurser: MAMN30
Kurslitteratur

Bohgard et al.: Arbete och teknik på människans villkor. Prevent, 2017. Finns som E-bok på engelska och som web-kurs: www.onhumanterms.net.
Rubenowitz, S: Organisationspsykologi och ledarskap. Studentlitteratur , 2004, ISBN: 978-91-44-04190-2.
Wheelan, S.A.: Att skapa effektiva team. Studentlitteratur, 2013, ISBN: 978-91-44-08818-1.
Kompendium, aktuella forskningspublikationer och föreläsningar finns tillgängligt på kursens hemsida.


Kontaktinfo och övrigt
Examinator: Åsa Ek, asa.ek@design.lth.se
Kursansvarig: Anna-Lisa Osvalder, anna-lisa.osvalder@design.lth.se
Hemsida: http://www.eat.lth.se
Övrig information: Liknande kurs är MAMN30 Ledarskap, arbetsorganisation och projektledning.



