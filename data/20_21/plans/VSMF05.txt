
Kursplan 2020/21 VSMF05





Kursplan för
Teknisk modellering: Bärverksanalys
Engineering Modelling: Analysis of Structures
VSMF05, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: V3
Undervisningsspråk: Kursen ges på svenska

Syfte
Analys av stänger, balkar, fackverk och ramar tillhör de
vanligaste beräkningsuppgifterna för en konstruktör. Kursens
syfte är att ge kunskaper om att välja fysikaliskt riktiga
modeller samt att använda dessa för att lösa ingenjörsproblem.
Det generella i den elementbaserade analysmetoden understryks genom
att även endimensionella flödesproblem som värmeledning,
diffusion och grundvattenströmning behandlas.

Mål
Kunskap och förståelse
För godkänd kurs skall studenten

kunna teoretiskt modellera stänger, balkar, fackverk, ramar
samt endimensionella flödesproblem som värmeledning, diffusion
och grundvattenströmning.


Färdighet och förmåga
För godkänd kurs skall studenten

kunna använda elementbaserad förskjutningsmetod för att
analysera fackverk, ramar och endimensionella flödesproblem.
kunna upprätta beräkningsmodeller för konstruktioner,
inkluderande att indela strukturen i element, definiera
frihetsgrader, upplagsvillkor och laster.
kunna genomföra datorberäkningar för analys av aktuella
konstruktioner.
kunna skriftligt redovisa förutsättningar, beräkningsmodell
och resultat från handberäkningar och datorberäkningar för
olika tillämpningsexempel.


Värderingsförmåga och förhållningssätt
För godkänd kurs skall studenten

kunna utvärdera om erhållet beräkningsresultat
överensstämmer med beräkningsförutsättningar och uppställd
beräkningsmodell.


Kursinnehåll
Matrisalgebra. Introduktion till diskreta system.
Elementformulering för stång och balk. Elementbaserad analys av
plana fackverk och ramar. Modelleringsaspekter; symmetri, leder i
ramar, bivillkor, statisk kondensering, reducerade ekvationssystem.
Endimensionella flödesproblem; värmeledning, diffusion,
grundvattenströmning, rörströmning och elektrisk ström.
Fjädarande upplag. Analys av ramar och fackverk med hänsyn tagen
till geometrisk ickelinjäritet (andra ordningens teori) och
instabilitet. Analys av ramar och fackverk med hänsyn tagen till
materiell ickelinjäritet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska inlämningsuppgifter, laboration och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Teknisk modellering: Bärverksanalys. 
Antal högskolepoäng: 6. Betygsskala: TH.  Prestationsbedömning: Skriftlig tentamen 
Kod: 0216. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: Skriftlig redovisning av inlämningsuppgifter 
Antagningsuppgifter
Förutsatta förkunskaper: VSMA05 Byggnadsmekanik ELLER FME602 Strukturmekanik ELLER VSMA20 Strukturmekanik OCH
FMA420 Linjär algebra ELLER FMAB20 Linjär algebra OCH
FMAA05 Endimensionell analys.
Begränsat antal platser: Nej
Kursen överlappar följande kurser: VSM150
Kurslitteratur

Dahlblom, O. och Olsson, K.-G.: Strukturmekanik,  Modellering och analys av ramar och fackverk. Studentlitteratur , 2015, ISBN: 9789144107868.


Kontaktinfo och övrigt
Kursansvarig: Professor Ola Dahlblom, Ola.Dahlblom@construction.lth.se
Hemsida: http://www.byggmek.lth.se



