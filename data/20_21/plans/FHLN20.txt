
Kursplan 2020/21 FHLN20





Kursplan för
Finita elementmetoden - olinjära system
Finite Element Method for Non-linear Systems
FHLN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: BME5, F4, F4-bs, F4-bem, M4-bem, Pi4-bs, Pi4-bem, V5-ko
Undervisningsspråk: Kursen ges på engelska

Syfte
Kursen syftar till att ge en förståelse av modellering och
simulering av icke linjära strukturer och material med hjälp av
finita elementmetoden.

Mål
Kunskap och förståelse
För godkänd kurs skall studenten

förstå grunderna i etablerandet av finita elementmetoden
för olinjära strukturella problem
förstå grunderna i behandlingen av stora deformationer och
töjningar
tillämpa finita elementmetoden på strukturella olinjära
problem


Färdighet och förmåga
För godkänd kurs skall studenten

kunna etablera en olinjär finita elementformulering baserad
på den svaga formen
skriva finita elementprogram för olinjära strukturella
problem
transformera olinjära system från stark form till svag
form


Värderingsförmåga och förhållningssätt
För godkänd kurs skall studenten

ha förmåga att analysera, modellera och simulera olinjära
strukturer med hjälp av finita elementmetoden, samt tolka och
värdera resultaten.


Kursinnehåll
Kursen behandlar finita elementmetoden, för geometriskt och
materiellt olinjära problem. Grundläggande teorier för stora
deformationer och töjningar introduceras. Olika definitioner på
töjningsmått och spänningsmått introduceras. Tillhörande stark
och svag formulering av jämviktsekvationerna i spatiell och
materiell form diskuteras. Den olinjära finita
elementformuleringen härleds för det generella 3-dimensionella
fallet. Huvudvikten ges till de fundamentala principerna i
FE-formuleringen. I kursen kommer deltagarna att skriva ett eget
olinjärt FE-program.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen är uppbyggd av en seminarieserie. Parallellt ingår datorlaborationer för att implementera teorierna numeriskt. Examinationen kommer att ske genom två projektuppgifter, i vilka både teoretiska och numeriska aspekter behandlas. Uppgifterna poängbedöms och slutbetyget fås av den summerade poängen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FHLF20/FHL064/FHLF01 Finita elementmetoden eller VSMN30 Finita elementmetoden - konstruktionsberäkningar.
Begränsat antal platser: Nej
Kurslitteratur

Urval ur:.
Krenk, S., Non-Linear Modelling and Analysis. ISBN 978-0521-83054-6.
CALFEM - A finite element toolbok to MATLAB, Studentlitteratur.
Notes, Div. of Solid Mechanics.


Kontaktinfo och övrigt
Kursansvarig: Professor Matti Ristinmaa, Matti.Ristinmaa@solid.lth.se
Hemsida: http://www.solid.lth.se



