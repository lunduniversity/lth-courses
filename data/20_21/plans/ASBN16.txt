
Kursplan 2020/21 ASBN16





Kursplan för
Det nya stadslandskapet
Sustainable Urban Landscape
ASBN16, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom hållbar stadsgestaltning. 
Obligatorisk för: MSUD1
Valfri för: A4
Undervisningsspråk: Kursen ges på engelska

Syfte
Kursens syfte är att fördjupa studentens kunskaper om och
förståelse för landskapselement som utgångspunkt och föremål
för gestaltning. Syftet är också att utveckla studentens
avancerade färdigheter i att gestalta långsiktigt hållbara
bebyggelsemiljöer med respekt för befintlig kulturmiljö och
omgivande landskap.

Mål
Kunskap och förståelse
För godkänd kurs skall studenten

visa kunskap om mål, begrepp och metoder för strategisk
utveckling av stadslandskap och urbana regioner samt;
visa förståelse för natur- och kulturlandskapets rekreativa
värden.


Färdighet och förmåga
För godkänd kurs skall studenten

visa förmåga att analysera bebyggda områden med avseende på
deras samspel med omgivande naturområden och landskapsrummet som
helhet;
visa förmåga att utveckla en strategi för hållbar urban och
regional utveckling på olika planeringsnivåer;
visa avancerad förmåga att gestalta bebyggelse och
landskapselement på olika skalnivåer, från region till
delområde samt
visa avancerad förmåga att muntligt och visuellt kommunicera
sitt projekt.


Värderingsförmåga och förhållningssätt
För godkänd kurs skall studenten

visa insikt om naturmiljöns betydelse som identitetsskapande
element;
visa insikt om naturmiljöns betydelse för människors fysiska
och psykiska välbefinnande;
visa förmåga att med helhetssyn väga in relevanta
vetenskapliga, samhälleliga, estetiska och etiska aspekter i sina
bedömningar.


Kursinnehåll
Kursens fokus är gestaltning i och av kultur- och
naturlandskap. Det dominerande kursmomentet är en
gestaltningsuppgift där studenterna föreslår ny bebyggelse i
eller i anslutning till ett stort och sammanhängande landskapsrum.
Kursen utmynnar i ett gestaltningsförslag för ett större
landskapsrum med ett detaljstuderat tillägg i form av bebyggelse
och/eller gröna strukturer och landskapselement. Kursens
gestaltningsarbete stöds av det kunskapsinnehåll och den
teoretiska fördjupning som ges i kursen ASBN11 Det nya
stadslandskapet – teori och metod (7,5 hp) som läses
parallellt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd slutinlämning av projektuppgiften samt minst 80% aktiv närvaro vid seminarier, föreläsningar och genomgångar. Projektförslagets och presentationens kvaliteter värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering eller omarbetning av projektet. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASBN15
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Louise Lövenstierne, louise.lovenstierne@arkitektur.lth.se
Kursansvarig: Peter Siöström, peter.siostrom@arkitektur.lth.se
Övrig information: Denna kurs läses obligatoriskt tillsammans med den teoretiska fördjupningskursen ASBN11 Det nya stadslandskapet – teori och metod (7,5 hp). Dessa kurser läses lämpligen också tillsammans med kursen ASBN26 Landskapsarkitektur och trädgård (7,5 hp).



