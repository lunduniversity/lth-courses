
Kursplan 2020/21 FRTN45





Kursplan för
Matematisk modellering, fortsättningskurs
Mathematical Modelling, Advanced Course
FRTN45, 4,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Obligatorisk för: Pi3
Valfri för: F4, F4-bs, I4
Undervisningsspråk: Kursen ges på svenska

Syfte
Syftet med kursen är att befästa och utveckla studentens
modelleringskunskaper i form av grundläggande teori och ett
praktiskt projekt.

Mål
Kunskap och förståelse
För godkänd kurs skall studenten

ha förbättrat sina grundläggande kunskaper om matematisk
modellering
ha inhämtat nya kunskaper inom de områden som projektet
aktualiserat


Färdighet och förmåga
För godkänd kurs skall studenten

kunna genomföra ett flertal av momenten i ett typiskt
modelleringsprojekt: identifiering av syftet, datainsamling,
analys, val av modellstruktur, parameterskattning, simulering,
validering, dokumentation och presentation.
kunna presentera sina projektresultat i både skriftlig och
muntlig form
visa förmåga på samarbete i projektform


Värderingsförmåga och förhållningssätt
För godkänd kurs skall studenten

förstå samband och begränsningar då förenklade modeller
används för att beskriva en komplex verklighet


Kursinnehåll
Kursen innehåller en föreläsningsdel (20%) av generell
karaktär och en projektdel (80%).
Föreläsningsdelen ger en översikt av olika modelltyper och
beskriver grunderna såväl för fysikaliskt modellbygge som för
modellering från mätdata. Modellvalidering är ett centralt
begrepp. Simuleringsmetoder för olika modelltyper diskuteras.
Projektdelen, den dominerande delen, kan vara av olika karaktär
och inriktning. Gemensamt för projekten är dock att valet av
modellstruktur är en väsentlig del av arbetet och att flera olika
varianter av modeller kan vara relevanta. Varje projekt ska
involvera expertis från flera olika ämnesområden. Projektplan
och regelbundna projektmöten är en del av kursen. Den skriftliga
rapporten ska ställas i relation till innehållet i kursens
föreläsningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänt projektarbete. Muntlig och skriftlig projektredovisning samt muntlig och skriftlig opposition.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAF05 Matematik - System och transformer, FMSF10 Stationära stokastiska processer, FMAN55 Kontinuerliga system.
Begränsat antal platser: Nej
Kursen överlappar följande kurser: FRT095
Kurslitteratur

Lennart Ljung och Torkel Glad, Modellbygge och Simulering, Studentlitteratur 2:a upplagan 2004, ISBN 91-44-02443-6.


Kontaktinfo och övrigt
Kursansvarig: Anders Rantzer, anders.rantzer@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN45



