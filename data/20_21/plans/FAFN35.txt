
Kursplan 2020/21 FAFN35





Kursplan för
Medicinsk optik
Medical Optics
FAFN35, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Fotonik. 
Alternativobligatorisk för: MFOT1
Valfri för: BME4-bf, E4-mt, F4, F4-f, F4-mt, N4, Pi4
Undervisningsspråk: Kursen ges på engelska

Syfte
Syftet med kursen är att ge grundläggande kunskap i hur ljus
transporteras i, och interagerar med, starkt spridande media, som
t.ex. vävnad. Denna förståelse är central för såväl ett
stort antal medicinska mättekniker, som för laserbaserade
medicinska behandlingar. Detta är ett starkt progressivt område
av interdisciplinär art. Då dessa metoder nu snabbt utvecklas,
kommer denna typ av kunskap bli allt mer efterfrågad av medicinsk
teknisk industri framöver.
Kursen avser att stimulera till ett nyfiket förhållningssätt
till optiska problem inom medicinen och närbesläktade områden.
Dessutom innehåller kursen ett obligatoriskt projekt om olika
aspekter av ljus-materia växelverkan och biomediciniska
tillämpningar med målet att fördjupa kursens tematik och ge
deltagarna möjlighet att reflektera över sin förståelse.
Projektet presenteras både muntligt och skriftligt.

Mål
Kunskap och förståelse
För godkänd kurs skall studenten

kunna beskriva fundamentala ljus-vävnad växelverkningar
kunna förklara hur ljus utbreder sig i vävnad under olika
förhållanden
kunna beskriva hur optiska storheter i starkt spridande media
kan mätas och modelleras
kunna förklara metoder för att förbättra bildkontrasten i
avbildande tillämpningar
ingående kunna beskriva något exempel på hur optiska metoder
och lasrar används i biomedicinska tillämpningar
övergripande kunna diskutera mekanismerna för några olika
terapeutiska laser-medicin användningar
kunna förklara de grundläggande principerna för
laser-diagnostiska användningar inom medicinen.


Färdighet och förmåga
För godkänd kurs skall studenten

kunna mäta optiska storheter i vävnad
kunna genomföra modelleringar av ljusutbredning i vävnad med
olika metoder
kunna skriva en rapport med genomgripande analys av publicerade
data och egna resultat
kunna integrera, analysera och bedöma information från olika
källor
visa förmåga att kritiskt och självständigt planera och med
adekvata metoder genomföra ett projekt inom givna tidsramar
visa förmåga att muntligt och skriftligt klart redogöra för
och diskutera sina slutsatser och den kunskap och de argument som
ligger till grund för dessa.


Värderingsförmåga och förhållningssätt
För godkänd kurs skall studenten

kunna välja och bedöma vilken modelleringsmetod som är
lämplig att använda för att studera ljusutbredning i specifika
problemställningar
kunna välja och bedöma vilken mätmetod som är bäst för
att mäta optiska storheter i vävnad under olika
förutsättningar
kunna värdera vilka parametrar för en laser som är
väsentliga för en specifik medicinsk frågeställning
självständigt kunna söka annan information än
kurslitteratur, t.ex. via biblioteksfunktioner och internet samt
att kritiskt kunna värdera denna information
ha tillägnat sig ett nyfiket förhållningssätt till optiska
problem inom medicinen
visa förmåga att göra bedömningar med hänsyn till
relevanta vetenskapliga, samhälleliga och etiska aspekter
visa insikt om vetenskapens möjligheter och begränsningar,
dess roll i samhället och människors ansvar för hur den
används.


Kursinnehåll
Kursen är orienterad kring att lösa ett öppet ställt
projektproblem om hur ljus transporteras i starkt spridande media
och uppbyggd så att laborativa moment och teoretiska övningar ger
möjlighet och bakgrund till att nå en lösning för problemet.
Projektet presenteras både muntligt och skriftligt. Kursen
innehållar ett antal föreläsningar om olika medicinska
laserapplikationer. Därefter kommer ljusutbredning i starkt
spridande media att behandlas teoretiskt. I kursen diskuteras olika
analytiska och numeriska metoder för att lösa
ljusutbredningsproblem i spridande media. Många
laserbehandlingstekniker bygger på termiska effekter varför
värmeledningsekvationen behandlas. Två olika laborationer
behandlar de optiska egenskaperna av starkt spridande material.
Kursen avslutas med projektpresentationer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyget 3 krävs slutfört och godkänt projektarbete. Projektarbetet utföres i grupp om två studenter. Det presenteras såväl skriftligt som muntligt. För högre betyg krävs godkänd skriftlig tentamen. Väl utfört projektarbete ger extra poäng vid ordinarie tentamenstillfälle. Övriga obligatoriska moment i kursen är laborationer och datorberäkningsövningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundkurser i fysik, matematik och optik.
Begränsat antal platser: Nej
Kursen överlappar följande kurser: FAF150
Kurslitteratur

Caroline Boudoux: Fundamentals of Biomedical Optics. ISBN: 9781366451194.


Kontaktinfo och övrigt
Kursansvarig: Cord Arnold, cord.arnold@fysik.lth.se
Lärare: Edouard Berrocal, edouard.berrocal@forbrf.lth.se
Hemsida: http://www.atomic.physics.lu.se/education/elective-courses/fafn35-fyst22-medical-optics/



