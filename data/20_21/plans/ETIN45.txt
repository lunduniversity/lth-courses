
Kursplan 2020/21 ETIN45





Kursplan för
DSP-design
DSP-design
ETIN45, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Valfri för: D4-hs, E4-is, MSOC1
Undervisningsspråk: Kursen ges på engelska

Syfte
Digital signalbehandling är ett område som blir allt viktigare
i många produkter och system idag. När algoritmer inom detta
område skall implementeras finns det ett stort antal möjliga
alternativ beroende på krav angående till exempel realtid och
effektförbrukning. Kursen skall ge studenterna en förståelse
för hur olika implementeringsalternativ påverkar prestanda,
flexibilitet och inte minst tid och kostnad för
konstruktionsarbetet.
Kursens övergripande mål är att lära ut systematiskt
konstruktionsarbete av digitala signalprocessorer. Huvuddelen av
kursen är inriktad mot att ge studenterna förståelse för
konstruktion av tillämpningsspecifika arkitekturer utifrån en
algoritmspecifikation och ett givet antal konstruktionsparametrar
såsom beräkningskapacitet, effektförbrukning, kiselyta, etc.

Mål
Kunskap och förståelse
För godkänd kurs skall studenten

ha förståelse för samband mellan parametrar såsom
beräkningskapacitet, effektförbrukning och kiselyta.
vara förtrogen med transformationer som hjälper
konstruktören att utveckla olika lösningar för en given
signalbehandlingsalgoritm.
vara förtrogen med effekter vid val av olika former av
talrepresentation.


Färdighet och förmåga
För godkänd kurs skall studenten

utifrån givna kriterier kunna föreslå en lämplig
processorarkitektur.
kunna analysera en processorarkitektur och föreslå
alternativa lösningar.


Värderingsförmåga och förhållningssätt
För godkänd kurs skall studenten

ha fått övergripande syn på implementeringsaspekter av
digitala signalbehandlingsalgoritmer.
känna sig väl rustad att konstruera en specialanpassad
signalprocessor utifrån givna krav med hjälp av de metoder som
ges i kursen


Kursinnehåll
Digital signalbehandling är ett område som är starkt
expansivt och som kommer in i de flesta moderna system. Exempel på
sådana system är mobil kommunikation, MP3/CD/DVD-spelare och
medicinsktekniska system såsom pacemakers och hörapparater och
exempel på vanliga algoritmer är olika former av kodning,
filtrering och bildigenkänning. Ofta har man ett behov av att
signalbehandlingen skall utföras i realtid och möjligheterna
försvinner då i många fall att utföra detta i en vanlig dator.
Standardprocessorer är utvecklade för att passa ett vitt
applikationsområde och ger därmed ett stort användningsområde
och stor flexibilitet. För många applikationer kan dock krav på
snabbhet eller låg effektförbrukning kräva specialanpassade
processorarkitekturer med hög prestanda.
Denna kurs kommer att ge inblick i hur man från en algoritm
kommer fram till en lösning som passar givna krav. Tyngdpunkten
kommer att ligga på design av specialanpassade arkitekturer som
kan implementeras på antingen rekonfigurerbar hårdvara, t.ex.
FPGA, eller specialutvecklade kretsar, så kallade ASICs.
Standardprocessorer och deras relation till andra lösningar kommer
också att diskuteras. Olika delar är:
 

Karakterisering och representation av
signalbehandlingsalgoritmer: signalflödes-, dataflödes- och
beroende grafer och begreppet ”iteration bound”.
Arkitekturtransformationer – Begreppen retiming, pipelining
och parallellisering för hög beräkningskapacitet och/eller låg
effektförbrukning. Olika typer av arkitekturer såsom
tidsmultiplexade och hårdvaru-mappade samt hur man transformerar
mellan dessa med hjälp av till exempel begreppen unfolding och
folding.
Algoritmtransformationer – Hur man kan reducera komplexiteten
hos algoritmer och därmed åstadkomma en effektivare
implementering genom begreppet ”strength reduction”.
Olika system för talrepresentation, hur de används och hur de
påverkar implementering och prestanda.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen har 3 delar som garanterar betyget 3: hemuppgifter som redovisas av studenterna i seminarieform, laborationer samt en dimensioneringsuppgift som skall ge en samlad bild av kursens olika moment. För högre betyg krävs en tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Dimensioneringsuppgift. 
Antal högskolepoäng: 5. Betygsskala: TH.  Prestationsbedömning: Godkänd dimensioneringsuppgift 
Kod: 0218. Benämning: Hemuppgifter. 
Antal högskolepoäng: 1,5. Betygsskala: UG.  Prestationsbedömning: Godkända hemuppgifter. 
Kod: 0318. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Godkända laborationer 
Antagningsuppgifter
Förutsatta förkunskaper: ESS040/EITF75 Digital signalbehandling eller ETI265/EITA50 Signalbehandling i multimedia eller EITF15 Signalbehandling - teori och tillämpningar
Begränsat antal platser: Nej
Kursen överlappar följande kurser: ETI180
Kurslitteratur

Parhi K K: VLSI Digital Signal Processing Systems, Design and Implementation. John Wiley & Sons, 1999, ISBN: 0-471-24186-5.


Kontaktinfo och övrigt
Kursansvarig: Joachim Rodrigues, joachim.rodrigues@eit.lth.se
Hemsida: http://www.eit.lth.se/kurs/etin45



