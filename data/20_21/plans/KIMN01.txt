
Kursplan 2020/21 KIMN01





Kursplan för
Immunteknologi
Immunotechnology
KIMN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Bioteknik. 
Alternativobligatorisk för: MBIO1, MLAK1
Valfri för: B4-l, B4-mb, BME4-bf, K4-l, N4-nbm
Undervisningsspråk: Kursen ges på engelska

Syfte
Syftet med kursen är att ge fördjupad kunskap inom immunologi
som kombinerat med erfarenheter från tidigare kurser inom
bioområdet ska ge studenterna en insikt i hur dessa kunskaper kan
tillämpas på problem inom det biotekniska och biomedicinska
området.

Mål
Kunskap och förståelse
För godkänd kurs skall studenten

beskriva och förklara komplexa immunologiska processer
tolka och problematisera komplexa biologiska observationer i
immunologiska termer
beskriva och förklara analytiska lösningsmetoder baserat på
immunologiska tekniker för komplexa problem inom bioområdet


Färdighet och förmåga
För godkänd kurs skall studenten

tillämpa immunologi för att utveckla och designa reagenser
och analysmetoder för problem inom bioområdet
utvärdera experimentella data utifrån en samlad bild av
biokemiska och immunologiska processer
utnyttja facktermer inom området både i tal och skrift
redovisa och tolka experimentella data och teoretiska
övervägande i ett immunologiskt kontext


Kursinnehåll

Kursen kommer att belysa bl.a. följande moment: Fundamental
immunologi, inklusive cellulära och molekylära system samt deras
interaktioner.
Utveckling av monoklonala antikroppar/fragment med hjälp
avcellbiologiska och molekylärbiologiska tekniker. Testmetoder
baseradepå immunologiska reagenser. Biomedicinsk immunologi med
aspekter inom allergi, tumörimmunologi och immunologisk terapi.
Molekylärbiologiska metoder (s.k. genetisk ingenjörskonst –
genetic engineering) för att förändra/förbättra immunologiska
specificiteter och reaktioner.
Immunologin och dess industriella tillämpning.
Laborativa moment, vilka belyser kursens teoridel ingår.
Interaktiva moment, såsom problem baserad inlärning och
gruppdiskussioner, vilka belyser förståelse och förmåga att
kommunicera ingår.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Närvaro vid minst 75% av de obligatoriska föreläsningar och aktivt deltagande i obligatoriska PBL övningar. Laborationer och laborationsrapporter. Skriftlig eller muntlig tentamen (som definierat av examinatorn). Det slutgiltiga betyget sätts på den skriftliga eller muntliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationsmoment. 
Antal högskolepoäng: 3. Betygsskala: UG.  Prestationsbedömning: Laborationer och skriftliga laborationsrapporter. Betygskala UG.  Delmomentet omfattar: Delkursen kommer att belysa experimentella system använda inom basal immunologisk forskning samt immunologiska analyssystem och metoder vilka har stor spridning inom ett brett forskningsfält. Rapportering av resultat, där även teorin diskuteras. 
Kod: 0217. Benämning: Teorimoment. 
Antal högskolepoäng: 4,5. Betygsskala: TH.  Prestationsbedömning: Närvaro vid upprop och de obligatoriska föreläsningar (minst 75%) och aktivt deltagande i de obligatoriska PBL momenten. Skriftlig eller muntlig tentamen. Den skriftliga eller muntliga tentamen utgör grunden för slutbetyg.  Delmomentet omfattar: Kursens teoriinnehåll, d.v.s. basal immunologi och tillämpningar av immunsystemets celler och molekyler behandlas på ett teoretiskt plan i form av föreläsningar och övningar (och på laborationerna). 
Antagningsuppgifter
Förkunskapskrav:
EXTA70 Cellens biologi eller KBK011 Biokemi eller KBKA05 Teknisk biologi eller KBKA10 Biokemi eller TEK295 Cellens biologi


Begränsat antal platser: 64
Urvalskriterier: Av platserna reserveras högst 3 för utbytesstudenter. Som urvalskriterium för resterande platser används antal poäng som har uppnåtts eller tillgodoräknats på programmet. Förtur ges till studenter vars program har kursen listad i läro- och timplanen.
Kursen överlappar följande kurser: KIM015, EXTN40
Kurslitteratur

Kenneth Murphy: Janeway´s Immunobiology, 9th ed. Garland Science, 2016, ISBN:  9780815345053. Murphy, K.Janeway´s Immunobiology. 9th ed. Garland Science, 2016. ISBN: 9780815345053.
Vetenskapliga artiklar.
Kompendium: Immunteknologikurs laborationer.


Kontaktinfo och övrigt
Kursansvarig: Kathrin Zeller, kathrin.zeller@immun.lth.se
Hemsida: http://www.immun.lth.se/education/immunotechnology-second-cycle-studies/basic-courses/
Övrig information: Obligatoriska moment: upprop/introduktion, föreläsningar A-E, PBL samt laborationer.




