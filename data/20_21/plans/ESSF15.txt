
Kursplan 2020/21 ESSF15





Kursplan för
Elenergiteknik
Electrical Engineering
ESSF15, 5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Teknik. 
Obligatorisk för: E3
Valfri för: W4
Undervisningsspråk: Kursen ges på svenska

Syfte
Kursen syftar till att ge baskunskaper i elenergiteknik och dess
användning i samhället. Den syftar till att på ett
ingenjörsmässigt sätt identifiera och förklara teknik och
system för generering, överföring och användning av elektrisk
energi samt modellbyggnad av dessa.
Relation till andra kurser inom obligatoriet i
elektroteknik
Kursen har tydliga kopplingar till Elektromagnetisk fältteori
vad gäller elektriska maskiners funktionsprincip, till Elektrisk
mätteknik vad gäller mätning av både elektriska och icke
elektriska storheter samt till Analog elektronik vad gäller system
för styrning och elektrisk effektomvandling, och dessutom anknyter
till kursen Komponentfysik genom användandet av
krafthalvledare.
Kursen elenergiteknik har stor relevans för en hållbar
utveckling: Elektrisk energi är den för vårt välstånd
viktigaste energiformen. Kursen beskriver generering, överföring
och användning av el samt lösningar för att minimera
energikonsumtion och miljöpåverkan.

Mål
Kunskap och förståelse
För godkänd kurs skall studenten

kunna använda begreppen energi och effekt generellt,
elektriska energislag speciellt,
kunna beskriva metoder för generering, överföring och
användning av elektrisk energi och deras egenskaper,
kunna förklara och använda modellering och analys av ett
antal olika energisystems dynamiska egenskaper.


Färdighet och förmåga
För godkänd kurs skall studenten

kunna informera om och beskriva ämnet på ett nyanserat
sätt,
kunna relatera storleksordningar vad gäller olika former av
energianvändning,
kunna beskriva modellbyggnad och analys av industriella
elektrotekniska problem.


Värderingsförmåga och förhållningssätt
För godkänd kurs skall studenten

visa insikt i elenergins möjligheter och begränsningar, dess
roll i samhället och människors ansvar för dess nyttjande,
inbegripet tekniska, ekonomiska och miljömässiga aspekter.


Kursinnehåll

Historisk överblick över mänsklighetens energianvändning
och dess geografiska fördelning. Vind-, vatten-, kol-, olja-,
kärn- och solenergi samt batterier diskuteras med avseende på
tillgång, förnyelsebarhet, miljöpåverkan och framtidsutsikter.
Övning i att bedöma omfattningen av energianvändning för olika
ändamål. Särskild vikt läggs vid byggnaders
energiförbrukning.
Teknik och system för generering av elektrisk energi från en
rad energislag. Teknik och system för överföring av elektrisk
energi. Funktion och egenskaper hos olika former av
energianvändare, såsom motorer, uppvärmning och belysning.
Beskrivning, modellering och analys av några karaktäristiska
exempel på elektriska energiomvandlingssystem såsom
transformatorer, likströms- och växelströmsmaskiner och
kraftelektroniska omformare för lik- och växelspänning.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Två laborationer med godkända förberedelseuppgifter samt två godkända skriftliga deltentamina under kursens gång ger betyget 3. För högre betyg eller om någon deltentamen är underkänd krävs skriftlig sluttentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Delprov,  laborationer. 
Antal högskolepoäng: 5. Betygsskala: UG. 
Kod: 0212. Benämning: Elenergiteknik. 
Antal högskolepoäng: 0. Betygsskala: TH. 
Antagningsuppgifter
Förutsatta förkunskaper: ESS010, EITA35 Elektronik och ESSF01 Analog Elektronik eller liknande.
Begränsat antal platser: Nej
Kursen överlappar följande kurser: ESS060
Kurslitteratur

Alaküla M, Gertmar L, Samuelsson O: Elenergiteknik, KFS AB.


Kontaktinfo och övrigt
Kursansvarig: Professor Olof Samuelsson, olof.samuelsson@iea.lth.se
Hemsida: http://www.iea.lth.se/et



