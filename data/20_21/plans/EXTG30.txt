
Kursplan 2020/21 EXTG30





Kursplan för
Geografisk informationsteknik - grundkurs
Geographic Information Technology - Basic Course
EXTG30, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Huvudområde: Katastrofriskhantering och klimatanpassning. 
Valfri för: MKAT2
Undervisningsspråk: Kursen ges på engelska

Syfte
Kursens syfte är att ge grundläggande kunskaper om begrepp och
metoder inom behandling och analys av geografiska data med
geografiska informationssystem, (GIS), samt en introduktion till
kartografi och geodesi.

Mål
Kunskap och förståelse
För godkänd kurs skall studenten

beskriva olika konceptuella modeller för rumsliga
fenomen,
beskriva olika datamodeller för digitala rumsliga data
(raster- vektor), samt känna
till hur dessa kan lagras i datorer,
redogöra för grundläggande rumsliga analysmetoder,
redogöra för grundläggande kartografiska metoder,
förklara innebörden av olika kartprojektioner, geodetiska
referenssystem och
koordinatsystem,
förklara innebörden av enklare interpolationsmetoder,
beskriva grundläggande struktur av relationsdatabaser.


Färdighet och förmåga
För godkänd kurs skall studenten

organisera och hantera geografiska data i datorer,
självständigt och i grupp genomföra grundläggande analyser
av geografiska data
i raster- och vektorformat med hjälp av standardprogramvara för
GIS,
presentera arbetsgång och resultat från insamling och analys
av geografiska data
i muntlig, skriftlig men framför allt i kartform för specialister
och lekmän,
utföra och presentera enklare statistiska utvärderingar av
interpolerade rumliga
data,
använda enklare databashanterare (grundläggande SQL),
använda enkel positioneringsutrustning (GPS) för insamling av
geografiska data.


Värderingsförmåga och förhållningssätt
För godkänd kurs skall studenten

ha fått en medvetenhet om vikten av, och självförtroende
för, att använda
geografisk information och analys inom naturvetenskap och andra
tillämpningsområden,
ha uppnått ett kritiskt förhållningssätt till geografisk
data och analysresultat.


Kursinnehåll
Kursen ger en bred teoretisk grund till vidare arbete med
digitala geografiska data. Förståelse för representation och
analys av rumsliga element poängteras. Kursen belyser också
generella geografiska problemställningar inom miljö och samhälle
genom praktiska GIS-tillämpningar. Dessa behandlar såväl svenska
som internationell förhållanden, och varierar i skala från det
lokala till det regionala. De moment inom GIS-tekniken som på
detta sätt behandlas omfattar grundläggande kartografi, inklusive
projektioner och referenssystem, geografiska data i digital form
(kartor, bilder och tabeller), positionering med GPS,
grundläggande analys av geografiska data i raster- och vektorform
samt kartografisk och grafisk presentation av digitalt
kartmaterial. I kursen ingår även kommunikationsträning.
Särskild tonvikt läggs på
kartografisk presentation av digitala geografiska data.
Kursens genomförande
Undervisningen utgörs av föreläsningar, datorövningar enskilt
och i grupp, fältövningar och projektarbete i grupp.
Datorövningar, fältövningar och projektarbete är
obligatoriska.

Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Examination sker skriftligt med tentamen vid kursens slut och via inlämningsuppgifter och projektrapporter under kursens gång. För studerande som ej godkänts vid ordinarie tentamen erbjuds ytterligare tentamenstillfälle i nära anslutning härtill.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Grundläggande behörighet samt 60 hp naturvetenskapliga studier


Begränsat antal platser: 3
Urvalskriterier: Kursen ges av naturvetenskapliga fakulteten. Studenter från MKAT Masterutbildning i katastrofriskhantering och klimatanpassning är garanterade 3 platser på kursen. Urval sker genom rangordning av antal avklarade högskolepoäng inom Masterprogrammet i katastrofriskhantering och klimatanpassning. Vid likvärdiga meriter sker urval genom lottning.
Kursen överlappar följande kurser: EXTG20, NGEA11, GISA21
Kurslitteratur

Harrie L. (red.): Geografisk informationsbehandling - teori, metoder och tillämpningar, 6 upplagan. Studentlittertur, 2013, ISBN: 9789144088778.
Kang-Tsung Chang: Introduction to Geographic Information Systems. 2014, ISBN: 9781259010613. Senare upplagor fungerar också bra.


Kontaktinfo och övrigt
Kursadministratör: Karin Larsson, karin.larsson@nateko.lu.se
Kursansvarig: Micael Runnström, micael.runnstrom@nateko.lu.se
Hemsida: http://www.nateko.lu.se/sv/extg30
Övrig information: Tentamenstid meddelas av kursläraren.  
 



