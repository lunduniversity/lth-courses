
Kursplan 2020/21 KOOA05





Kursplan för
Allmän kemi
General Chemistry
KOOA05, 8 högskolepoäng, G1 (Grundnivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: BI1
Undervisningsspråk: Kursen ges på svenska

Syfte
Att ge en grundläggande förståelse för och kunskap om
kemiska processer och förlopp. Att ge nödvändig kunskap för det
kemiska fackspråket på såväl engelska som svenska.

Mål
Kunskap och förståelse
För godkänd kurs skall studenten

Formulera nomenklaturregler för att namnge respektive ange
kemiska formler för oorganiska och organiska substanser samt
använda grundläggande kemiska begrepp och termer
Känna till funktionella grupper hos organiska föreningar
Förklara och använda termodynamiska storheter och sambanden
dem emellan


Färdighet och förmåga
För godkänd kurs skall studenten

Namnge kemiska substanser och använda dessa i
reaktionsformler
Beskriva och förklara inter- och intramolekylära krafter hos
kemiska substanser
Analysera och lösa jämviktsproblem
Teckna elektrokemiska celler och analysera förloppen för
elektrokemiska processer som t.ex. korrosion
Använda hastighetslagar och beräkna storheter relaterade till
dessa
Att på svenska och engelska kunna läsa och förstå
facklitteratur med ett allmänt kemiskt innehåll.


Värderingsförmåga och förhållningssätt
För godkänd kurs skall studenten

Redovisa kemiska beräkningar med korrekta enheter och
siffernoggrannhet på ett logiskt och relevant sätt.


Kursinnehåll
Med anknytning till verklighetsnära tillämpningar kommer
fundamentala kemiska fenomen att belysas och förklaras.
Följande moment behandlas:

Grundläggande kemiska begrepp och nomenklatur
Atomers uppbyggnad och periodiska systemet
Kemiska formler, reaktioner och stökiometri
Gaser, vätskor och fasta faser
Fasomvandlingar
Lösningar
Kemisk bindning
Molekylgeometrier
Intermolekylära krafter: dispersionskrafter, vätebindningar,
dipol-dipol, jon-dipol
Grundläggande organisk kemi
Allmän introduktion till begreppen entalpi, entropi, inre
energi och fri energi
Termodynamikens huvudsatser
Standardbildnings- och reaktionsentalpier
Kalorimetri
Kemisk jämviktslära med enklare beräkningar
Elektrokemi: redox-processer och elektrokemiska celler
Korrosion som potentiell källa till lösta (tung)metaller i
miljön (demonstrationsförsök)
Kemisk kinetik: hastighetskonstanten och dess
temperaturberoende, initialhastighetsmetoden, aktiveringsenergi,
kedjereaktioner

Arbete med problemlösning spelar en stor roll vid inlärning av
kursen.
Kurslitteraturen är på engelska och ska ses som en
introduktion till det engelska språket med naturvetenskaplig och
fackmässig inriktning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Tentamensresultatet ger slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: KOO101, KOOA01, KASA01, KOOA20, KOOA15
Kurslitteratur

Atkins, P., Jones, L, and Laverman, L: Chemical Principles: The Quest for Insight,  7th edition. Freeman, 2016, ISBN: 9781464183959.
Utdelat material.


Kontaktinfo och övrigt
Kursansvarig: Dr. Johan Reimer, Johan.Reimer@kemi.lu.se
Kursansvarig: Prof. Jan-Olle Malm, jan-olle.malm@chem.lu.se
Hemsida: http://www.kilu.lu.se/cas/education/undergraduate_education/



