
Kursplan 2020/21 KOKA25





Kursplan för
Organisk kemi
Organic Chemistry
KOKA25, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: B1, K1
Undervisningsspråk: Kursen ges på svenska

Syfte
Kursens syfte är att ge grundläggande förståelse för
organiska molekylers struktur, egenskaper och reaktivitet

Mål
Kunskap och förståelse
För godkänd kurs skall studenten

kunna identifiera och namnge organiska föreningar och
föreningsklasser
kunna översiktligt förklara organiska föreningars egenskaper
och reaktivitet
känna till de viktigaste klasserna av biomolekyler


Färdighet och förmåga
För godkänd kurs skall studenten

i tal och skrift kunna diskutera organiska föreningar
kunna självständigt planera och utvärdera enklare organiska
synteser
kunna applicera modeller för elektronfördelning för att
förstå organiska molekylers reaktivitet
kunna praktiskt, under handledning, tillämpa enklare
laborationsbeskrivningar för organisk syntes
med hjälp av tillgänglig litteratur kunna förutsäga risker
förknippade med organiska föreningar
kunna identifiera risker i samband med organisk kemiskt
laboratoriearbete


Värderingsförmåga och förhållningssätt
För godkänd kurs skall studenten
kunna ge exempel på hur organiska molekyler påverkar vår
vardag

Kursinnehåll
Med anknytning till verklighetsnära tillämpningar kommer
fundamentala kemiska fenomen att belysas och förklaras.
Följande moment behandlas:

Grundläggande organiska föreningsklasser såsom: alkaner,
alkener, alkyner, alkoholer, alkylhalogenider, etrar, aminer,
aromatiska föreningar samt karbonylföreningar
Isomeri
Stereokemi
Organisk nomenklatur
Kemisk reaktivitet
Kinetik för viktiga reaktionstyper
Mekanismer för substitution, addition, reduktion, oxidation,
elimination samt omlagringar
Reaktiva intermediat: katjoner, anjoner samt radikaler
Viktiga biomolekyler såsom: DNA, RNA, proteiner, kolhydrater
och fetter

Under laborationerna ges en fördjupad förståelse för
organisk reaktivitet, förmåga att under handledning följa
enklare laborationshandledningar i syfte att syntetisera organiska
föreningar samt förmåga att söka och bedöma information
rörande säkerheten för en given syntes.
Arbete med problemlösning spelar en stor roll vid inlärning av
kursen.
Under kursen läggs stor tonvikt på att använda modeller för
att rita tredimensionella bilder av organiska molekyler.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kontinuerlig examination: Godkända inlämningsuppgifter och duggor. Ej avklarad kontinuerlig examination kräver skriftlig tentamen. Godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Läskurs. 
Antal högskolepoäng: 6. Betygsskala: TH.  Prestationsbedömning: För godkänd läskurs krävs godkänd inlämningsuppgift kontinuerlig examination via duggor eller tentamen. 
Inlämningsuppgiften utförs individuellt eller parvis och består av ett antal delsteg i en totalsyntes. Varje steg ska analyseras med avseende på mekanism och selektivitet. Uppgiften redovisas skiftligt
Kursen examineras genom duggor. 50% eller mer av poängen på duggorna ger betyget 3, 65% ger betyget 4 och 80% ger betyget 5. Vid ej godkänd examination genom duggor krävs tentamen. 
 
Kod: 0215. Benämning: Laborationskurs. 
Antal högskolepoäng: 1,5. Betygsskala: UG.  Prestationsbedömning: Obligatoriskt deltagande i laboration samt säkerhetsanalys före laborationen, laboratoriejournal under laborationen och laborationsdatablad som lämnas in efter laborationen 
Antagningsuppgifter
Förutsatta förkunskaper: KOOA10 Inledande kemi
Begränsat antal platser: Nej
Kursen överlappar följande kurser: KOKA15, KOKA05, KOK012, KOKA10
Kurslitteratur

Ellervik, U, Kann, N  och Sterner, O: Organisk kemi, 3:e upplagan. Studentlitteratur , 2014, ISBN: 978-91-44-09991-0.
Kompendium: Organisk kemi.


Kontaktinfo och övrigt
Kursansvarig: Ulf Ellervik, ulf.ellervik@chem.lu.se
Hemsida: http://canvas.education.lu.se



