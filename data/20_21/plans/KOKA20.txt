
Kursplan 2020/21 KOKA20





Kursplan för
Allmän och organisk kemi
General and Organic Chemistry
KOKA20, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: BME1
Undervisningsspråk: Kursen ges på svenska

Syfte
Att ge grundläggande förståelse för och kunskap om kemiska
processer och förlopp. Grundläggande förståelse för organiska
och oorganiska kemiska föreningars struktur och reaktivitet samt
kunskap om det kemiska formelspråket och viktiga kemiska begrepp
på såväl svenska som engelska.

Mål
Kunskap och förståelse
För godkänd kurs skall studenten

förstå innebörden av det kemiska formelspråket och av
reaktionsformler för såväl organiska som oorganiska
föreningar.
inneha kännedom om de vanligaste organiska
ämnesklasserna.
känna till, kunna beskriva, förklara och använda
grundläggande kemiska begrepp och termer.
känna till, beskriva kvalitativt och använda enklare begrepp
inom kemisk bindning.
kunna förklara innebörden av termodynamiska storheter och
enkla termodynamiska samband.
inneha kännedom om polymerers och biomolekylers struktur.


Färdighet och förmåga
För godkänd kurs skall studenten

ha förmåga att teckna och praktiskt använda reaktionsformler
för att beskriva kemiska förlopp.
ha förmåga att kvalitativt beskriva inter- och
intramolekylära krafter hos kemiska substanser.
ha förmåga att formulera och att lösa jämviktsproblem.
ha förmåga att teckna elektrokemiska celler och analysera
förloppen för elektrokemiska processer samt beräkna
cellpotentialer
ha förmåga använda enklare integrerade hastighetslagar och
beräkna storheter relaterade till dessa


Värderingsförmåga och förhållningssätt
För godkänd kurs skall studenten

ha förmåga att redovisa kemiska beräkningar med korrekta
enheter och siffernoggrannhet på ett logiskt och relevant
sätt.
ha förmåga att ta upp, korrekt redovisa och utvärdera
resultat från laborationsförsök.


Kursinnehåll

Grundläggande kemiska begrepp.
Atomers uppbyggnad och det periodiska systemet.
Kemiska formler, reaktioner och stökiometri.
Kemisk bindning och molekylgeometrier.
Intermolekylära krafter: dispersionskrafter, vätebindningar,
dipol-dipol och jon-dipol.
Grundläggande organsik kemi med fokus på struktur.
Termodynamik: begreppen entalpi, entropi, inre energi och fri
energi, enkla samband mellan dessa begrepp.Standardbildnings- och
reaktionsentalpier.
Kemisk jämviktslära med enklare beräkningar.
Elektrokemi: redox-processer och elektrokemiska celler.
Kemisk kinetik: hastighetskonstanten och dess
temperaturberoende, integrerade hastighetslagar.

Praktisk problemlösning inom ovanstående områden spelar en
stor roll för att uppnå lärandemålen. Kurslitteraturen ger de
studerande färdighet i naturvetenskaplig och kemisk
vokabulär och fackterminologi på engelska.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, deltagande i laborationsseminarium. Tentamensresultat ger slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Allmän och organisk kemi. 
Antal högskolepoäng: 7,5. Betygsskala: TH.  Prestationsbedömning: Skriftligt prov. 
Kod: 0215. Benämning: Laboration. 
Antal högskolepoäng: 0. Betygsskala: UG.  Prestationsbedömning: Obligatorisk närvaro, godkänd skriftlig rapport. 
Antagningsuppgifter
Begränsat antal platser: Nej
Kursen överlappar följande kurser: TEK285, KOKA01
Kurslitteratur

Atkins P., Jones, L. and Laverman, L.: Chemical Principles, The Quest for Insight, 7:th ed. Freeman, 2016, ISBN: 9781319154196.
Ellervik, U.; Sterner, O; och Kann, N.: Organisk kemi - tredje upplagan. Studentlitteratur, 2014, ISBN: 9789144099910.


Kontaktinfo och övrigt
Kursansvarig: Martin Ek, martin.ek@chem.lu.se
Hemsida: http://www.kilu.lu.se/cas/education/undergraduate_education/



