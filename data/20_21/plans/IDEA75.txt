
Kursplan 2020/21 IDEA75





Kursplan för
Designmetodik
Design Methodology
IDEA75, 5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning ID
Beslutsdatum: 2020-02-18
Allmänna uppgifter
Huvudområde: Teknik. 
Obligatorisk för: MD3
Undervisningsspråk: Kursen ges på svenska

Syfte
Att ge en orientering om designprocessens struktur samt
introducera grunderna i utvalda metoder som används av
yrkesverksamma industridesigner för att driva ett designprojekt
framåt dvs. olika metoder som används i designprocessens olika
steg från problem till designlösning. Detta för att ge insikter
om industridesignerns sätt att kommunicera i sin arbetsprocess.
Utöver föreläsningar om designprocessens struktur och relevanta
metoder för att praktiskt genomföra ett designprojekt, bygger
kursen på att studenten under handledning genomför övningar i
syfte att praktiskt tillgodogöra sig kunskap om metoderna.

Mål
Kunskap och förståelse
För godkänd kurs skall studenten
- Visa förståelse för användandet av de metoder som tas upp
i kursen i förhållande till genomförandet av ett
designprojekt.
- Visa förståelse för designprocessens struktur och komplexitet
genom praktisk erfarenhet.

Färdighet och förmåga
För godkänd kurs skall studenten
- inom given tidsram visa förmåga att tillämpa
(individuellt/ i grupp) sina nya kunskaper genom att med hjälp av
vägledning driva ett designprojekt från problem till koncept
idé.
- visat förmågan att med hjälp av vägledning beskriva det
utförda designprojektet i en skriftlig dokumentation där både
den egna designprocessen och det slutliga designkonceptet
presenteras.
- visa förmåga att i seminarieform muntligt presentera det
utförda designprojektet inför övriga kursdeltagare där
projektets resultat, det slutliga designkonceptet presenteras med
stöd av en visuell/grafisk presentation.

Värderingsförmåga och förhållningssätt
För godkänd kurs skall studenten
- visa förmåga att reflektera över användandet av metoder i
designprocessen samt kritiskt analysera det egna arbetet.
- återspegla det kulturella uppdraget, designers etiska ansvar
och en hållbar samhällsutveckling.

Kursinnehåll
Kursen inleds med en introduktionsföreläsning, som syftar till
att ge en överblick av metoder som används för att analysera och
strukturera arbetet i en designprocess. Det teoretiska och
metodologiska synsättet tillämpas i flera praktiska övningar
under kursens gång. För att ge studenterna redskap att själva
kunna påbörja en designprocess kommer de genom föreläsning och
övning introduceras i olika sätt att planera, strukturera och
genomföra ett designuppdrag samt metoder för problemlösning.
Tidigare förvärvade färdigheter, så som skissteknik,
datorstödd bildframställning, presentationsteknik och
modellframtagning kommer att införlivas i kursen, jämsides med
marknadsföringsaspekter, brukarkunskap, målgruppsdefiniering och
övning av kommunikations- och presentationsfärdigheter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Bedömningen baseras på projektdokumentation och muntlig presentation (individuellt/grupp). Vid behov kan en skriven självutvärdering på projektet bli aktuell.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: IDEA40
Kurslitteratur

Jan Landqvist: Vilda idéer och djuplodande analys. , Om designmetodikens grunder. Carlsson Bokförlag, 1994, ISBN: 9172033916. De kapitel av denna bok som är obligatorisk läsning kommer att förmedlas vid kursstart, pga av boken inte längre ges ut.
Claus-Christian Eckhardt: Textkompendium: Design Methodology. Obligatorisk läsning. Kommer att finnas tillgänglig vid kursstart.
Åsa Wikberg, Åsa Ericson, Peter Törlind: Design, process och metod. Studentlitteratur, 2015, ISBN: 978-91-44-10885-8. Obligatorisk läsning.
Karl T Ulrich; Steven D Eppinger: Produktutveckling, konstruktion och design. Studentlitteratur, 2014, ISBN: 978-91-44-07421-4. Endast kapitel 11 är obligatorisk läsning.
Lynn Haller and Cheryl Dangel Cullen: Design Secrets: Products 2: 50 Real-Life Projects Uncovered. Rockport Publishers, ISBN: 1592530710. All följande litteratur är rekommenderad läsning för den som önskar fördjupa sig i ämnet.
Clive Grinyer: Smart Design, Products That Change Our Lives. RotoVision, ISBN: 2880465249.
Jeffrey L. Whitten, Lonnie D. Bentley, Gary (CON) Randolph: Systems Analysis And Design Methods, 7th Edition. McGraw Hill Higher Education, 2005, ISBN: 9780073052335.
Jones, John Christopher: Design Methods. John Wiley & Sons Inc, 1992.
Jones, John Christopher: Designing Designing. Architecture Design and Technology Press, 1991.
Bryan Lawson: How designers Think, The design process demystified. Routledge, 2005, ISBN: 978-0-7506-6077-8.
Bryan Lawson: What designers know. Routledge, 2004, ISBN: 978-0-7506-6448-6.
Victor Margolin; Richard Buchanan: The Idea of Design. The MIT press, 1995, ISBN: 978-0-262-63166-2.
Nigel Cross: Designerly ways of Knowing. BirkHäuser, 2007, ISBN: 978-3-7643-8484-5.
Patrick W Jordan: Designing pleasurable products. Taylor and Francis, 2000, ISBN: 0-748-40844-4.


Kontaktinfo och övrigt
Kursansvarig: Professor Claus-Christian Eckhardt, Claus.Eckhardt@design.lth.se
Kursansvarig: Universitetslektor Elin Olander, Elin.Olander@design.lth.se
Hemsida: http://www.ide.lth.se
Övrig information: Utöver föreläsningar i teori bygger kursen på att studenten under handledning genomför övningar i syfte att tillgodogöra sig kunskap om metoderna. Övningarna avslutas med muntlig redovisning, analys och kritik, - individuellt eller i grupp. Slutprojektet redovisas både muntligt och skriftligt.



