
Kursplan 2020/21 ETEN10





Kursplan för
Antennteknik
Antenna Technology
ETEN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Kommunikationssystem. 
Obligatorisk för: MWIR1
Valfri för: E4-fh, F4, F4-hn, MFOT1, N4-hn, Pi4
Undervisningsspråk: Kursen ges på engelska

Syfte
Teknologen skall tillägna sig grundläggande kunskaper inom
antennteknik. Teknologen ska erhålla god förmåga att analysera
och dimensionera antenner. Teknologen ska erhålla god kännedom om
olika antennparametrar såsom direktivitet och
strålningsdiagram.
Teknologen ska genomföra och dokumentera ett projekt där en
antenn beräknas, simuleras, tillverkas och slutligen mäts
upp.

Mål
Kunskap och förståelse
För godkänd kurs skall studenten

kunna beskriva fjärrfältets egenskaper,
känna till sambandet mellan direktivitet och effektiv
antennyta
kunna förklara Friis transmissionsformel och
radarekvationen
kunna redogöra för egenskaperna för några olika typer av
antenner
känna till teorin för gruppantenner
kunna tolka antennproblem som integralekvationer och känna
till grunderna för numerisk lösning av dessa


Färdighet och förmåga
För godkänd kurs skall studenten

kunna beräkna fjärrfältet för en given antennström
kunna beräkna från sändarantenn till mottagarantenn
överförd effekt
kunna beräkna strålningsdiagrammet för en gruppantenn
kunna utföra diagramsyntes
kunna beräkna, simulera och mäta upp en patchantenn
redogöra skriftligt för ett projekt inom antennteknik


Kursinnehåll
Repetition av Maxwells fältekvationer och randvillkor.
Antennparametrar, fundamentala samband, strålningsintegraler.
Rundstrålande och direktiva antenner. Resonanta och icke-resonanta
antennelement. Olika antenntyper såsom: trådantenner,
mikrostripantenner, aperturantenner, gruppantenner inklusive
diagramsyntes och reflektorantenner samt mätteknik. Numeriska
metoder för antennproblem, t.ex. momentmetoden.
En laborationsdel inom vilken en patchantenn dimensioneras,
tillverkas och mäts upp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och skriftlig laborationsrapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Skriftlig tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Delmomentet omfattar: Antennteori. 
Kod: 0210. Benämning: Laborationsdel. 
Antal högskolepoäng: 1,5. Betygsskala: UG.  Prestationsbedömning: Skriftlig laborationsrapport.  Delmomentet omfattar: Laborationer. 
Antagningsuppgifter
Förutsatta förkunskaper: Elektromagnetisk fältteori (F) ETE055, EITF85 (Pi) ETEF01 eller (E) ESS050, EITF80.
Begränsat antal platser: Nej
Kursen överlappar följande kurser: ETE100
Kurslitteratur

Kraus J D: Antennas For All Applications.
Orfanidis S J: Electromagnetic Waves and Antennas.
Warren L. Stutzman, Gary A. Thiele: Antenna Theory and Design. 2012.


Kontaktinfo och övrigt
Kursansvarig: Universitetslektor Mats Gustafsson, mats.gustafsson@eit.lth.se
Hemsida: http://www.eit.lth.se/kurs/eten10



