
Kursplan 2020/21 FMEN02





Kursplan för
Flerkroppsdynamik
Multibody Dynamics
FMEN02, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: BME4, F4, F4-bem, M4-bem, Pi4-bem
Undervisningsspråk: Kursen ges på engelska

Syfte
Syftet med kursen är att:

ge kunskaper om den grundläggande teorin för dynamiken hos
Flerkropps-system bestående av stela och enkla flexibla
kroppar.
ge insikter i den numeriska analysen av Flerkroppsdynamikens
ekvationer.


Mål
Kunskap och förståelse
För godkänd kurs skall studenten

kunna redogöra för de viktigaste resultaten i teorin för
Flerkroppsdynamik.
kunna formulera teoretiska modeller för system av kopplade
stela och enkla elastiska kroppar.
kunna något om de kommersiella datorprogram för
Flerkroppsdynamik som finns tillgängliga på marknaden.


Färdighet och förmåga
För godkänd kurs skall studenten

kunna analysera vissa enkla Flerkropps-system med hjälp av
datorprogram (Mathcad, FEM, MBS-program).
kunna redogöra för en genomförd analys av ett
flerkroppsproblem i en välskriven rapport.
kunna beskriva några tekniska problem i industriella
tillämpningar som kan studeras med hjälp av
Flerkroppsdynamik.


Värderingsförmåga och förhållningssätt
För godkänd kurs skall studenten

kunna värdera erhållna resultat utifrån den aktuella
problemställningen och fysikalisk rimlighet.


Kursinnehåll
Stel kropps kinematik och dynamik; Eulers vinklar, m.m.,
tröghetstensorn, Eulers ekvationer, Effekt och energi. Rotation
kring fix axel och fix punkt; lagerreaktioner, dynamisk
balansering, stabilitet, Gyroskopisk rörelse. d´Alemberts
princip. Lagranges ekvationer; tvång, frihetsgrader,
Lagrangefunktion, generaliserade krafter. Flerkroppssystem;
holonoma och icke-holonoma tvångsvillkor, tvångskrafter,
kontaktkrafter, friktion, effektförlust. Lagranges ekvationer med
tvångsvillkor. Stela och flexibla kroppar i system; diskretisering
och koordinatrepresentation, mass- och styvhetsmatriser.
Rörelseekvationerna; deras konstruktion och numeriska behandling.
Något om programsystemen ADAMS, MATLAB m.fl.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända inlämningsuppgifter och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kurser i mekanik, linjär algebra och envariabel och flervariabel analys.
Begränsat antal platser: Nej
Kursen överlappar följande kurser: FMEN01, FME071, FME120
Kurslitteratur

Lecture Notes.
Lecture notes.


Kontaktinfo och övrigt
Kursansvarig: Prof. Aylin Ahadi, aylin.ahadi@mek.lth.se
Hemsida: http://www.mek.lth.se
Övrig information: Kursen kan komma att ges på engelska



