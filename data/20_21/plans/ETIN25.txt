
Kursplan 2020/21 ETIN25





Kursplan för
Analog IC-konstruktion
Analogue IC-design
ETIN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Huvudområde: Elektronikkonstruktion. 
Obligatorisk för: MSOC1
Valfri för: E4-fh, E4-is, F4, F4-hn, N4-hn
Undervisningsspråk: Kursen ges på engelska

Syfte
Analog IC-konstruktion bygger vidare på kunskaperna från
Analog Elektronik (ESS020), alternativt Modern Elektronik (ETIN
70), där konstruktion av förstärkare med diskreta transistorer
lärts ut. I Analog IC-konstruktion får man lära sig hur
förstärkare kan konstrueras på integrerade kretsar. Kursen
syftar till att skapa en grundlig förståelse för analog
integrerad kretskonstruktion. Fokus ligger på CMOS-teknologi som
är den vanligast förekommande tekniken för integrerade kretsar.
Laborationsdelen av kursen har till syfte att skapa färdighet i
användandet av CAD-programvara för IC-konstruktion, så att man
efter genomgången kurs ska klara av att genomföra ett IC-projekt
(ETIN01) med analog inriktning.

Mål
Kunskap och förståelse
För godkänd kurs skall studenten

veta hur en CMOS krets är uppbyggd, hur man som konstruktör
genom layouten kan styra kretsens utseende, och hur olika
komponenter som transistorer, dioder, resistorer och kondensatorer
kan realiseras.
kunna beskriva MOS transistorns och andra komponenters beteende
med enkla modeller för såväl stora som små signaler. Dessutom
kunna redogöra för olika med dessa komponenter
konstruerade byggblocks funktion och deras utmärkande
egenskaper. Exempel på sådana byggblock är strömspeglar,
förstärkarsteg, och operationsförstärkare.
redogöra för hur CAD-verktyg används vid konstruktion av
analoga IC-kretsar


Färdighet och förmåga
För godkänd kurs skall studenten

Utan dator: Både kunna välja lämplig kretstopologi för en
given specifikation och dimensionera de ingående komponenterna så
att specifikationen uppfylls, och analysera en given koppling med
avseende på funktion och prestanda. Dessutom kunna konstruera och
analysera layout för komponenter och beräkna såväl dess
önskade del som dess parasiter
Med dator: Kunna simulera analoga IC-kretsar, konstruera
layout, och verifiera layouten i CAD-program


Värderingsförmåga och förhållningssätt
För godkänd kurs skall studenten

ha tillägnat sig tillräckligt med grundläggande begrepp och
kunskaper för att kunna beskriva idéer, problem och lösningar
för sakkunniga personer inom området
kunna bedöma om en konstruktion lämpar sig för integration
på en CMOS-krets


Kursinnehåll
Kursen börjar med en kort genomgång av hur tillverkning av en
CMOS krets går till och hur konstruktören kan styra kretsens
utseende med layouten. Detta följs sedan av en beskrivning av hur
man realiserar olika komponenter och vilka egenskaper de får. Stor
vikt fästs vid ekvationer och modeller som beskriver
komponenternas beteende, särskilt MOS-transistorn. Komponenterna
sätts därefter samman till olika typer av kretsar, främst
behandlas olika typer av strömspeglar, förstärkarsteg och
operationsförstärkare. Val av kretstopologi och dimensionering av
komponenterna för att uppfylla en given specifikation är centrala
moment, liksom analys av givna konstruktioner.
Moderna CAD-verktyg för konstruktion av analoga IC-kretsar är
också ett centralt område, där laborationerna spelar en viktig
roll. Laborationerna omfattar konstruktion och simulering på
schema-nivå såväl som på layout-nivå. Efter genomgången kurs
ska man klara av att genomföra ett IC-projekt (ETIN01) med analog
inriktning. Man kan även fortsätta med konstruktion av
CMOS-kretsar för radiofrekvens i Integrerad Radioelektronik
(ETI170).

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Studenten ska vara godkänd på laborationerna samt vara godkänd på tentamen. Utöver ordinarie tentamenstillfälle erbjuds en skriftlig omtentamen, ytterligare tentamenstillfälle erbjuds efter överenskommelse.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen 
Kod: 0218. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer 
Antagningsuppgifter
Förutsatta förkunskaper: ESS020/ESSF01 Analog elektronik eller ETE115/EITF90 Ellära och elektronik eller ETIA01 Elektronik och FRT010/FRTF05 Reglerteknik, allmän kurs, eller Modern Elektonik ETIN70
Begränsat antal platser: Nej
Kursen överlappar följande kurser: ETI063
Kurslitteratur

Gray, Hurst, Lewis, Meyer: Analysis and Design of Analog Integrated Circuits, Fifth Edition. Wiley 2010.


Kontaktinfo och övrigt
Kursansvarig: Pietro Andreani, pietro.andreani@eit.lth.se
Hemsida: http://www.eit.lth.se/kurs/etin25



