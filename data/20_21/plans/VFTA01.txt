
Kursplan 2020/21 VFTA01





Kursplan för
Fastighetsteknik och fysisk planering
Real Estate and Physical Planning
VFTA01, 18 högskolepoäng, G1 (Grundnivå)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: L2
Undervisningsspråk: Kursen ges på svenska

Syfte
Kursen ger grundläggande kunskaper om tekniska, juridiska och
planmässiga förutsättningar vid planering och förändring av
markanvändning och fastighetsindelning.

Mål
Kunskap och förståelse
För godkänd kurs skall studenten
• kunna lagar och andra regler samt metoder som hör samman
med fysisk planering,  markanvändning och förändring av
fastighetsindelningen
• kunna förklara och beskriva vanliga problem som uppstår
vid förändringar av markanvändning  och fastighetsindelning

Färdighet och förmåga
För godkänd kurs skall studenten

kunna använda metoder och praxis som rör markanvändning och
fastighetsindelning samt  tillämpa dessa normer
kunna bedöma och lösa problem som hänger samman med
markanvändning förändringar i  fastighetsindelningen och
redovisa detta muntligen och skriftligen


Värderingsförmåga och förhållningssätt
För godkänd kurs skall studenten

förstå hur planläggning och fastighetsindelning fungerar i
samhället


Kursinnehåll
Kursen omfattar två huvudområden:

Fysisk planering och plangenomförande
Lämpliga fastigheter

I kursen ingår grundläggande begrepp som rör fysisk planering
och fastighetsindelning. Olika åtgärders inverkan på
fastigheter och sambandet mellan åtgärderna beskrivs. Kursen
omfattar även metoder, praxis och utvecklingen inom planering och
fastighetsområdet och beskriver markens betydelse för
samhällsutvecklingen och behovet av ett bra system för
redovisning och ägande av fastigheter. Både tätort och
landsbygd behandlas. Kursen behandlar också jord- och skogsbruk
samt kulturminne.
Det svenska fastighetsbeståndet och markens indelning i
fastigheter behandlas. En historisk bakgrund ges till denna
indelning, och utvecklingen till dagens nationella
fastighetsregister.
Kursen innehåller två projekt, ett inom vardera av de två
huvudområdena. Som hjälpmedel används dataprogram för
bearbetning och presentation av geografisk information tillsammans
med annan fastighetsrelaterad information. En fältövning för
geodetisk mätning.
Kursen innehåller även obligatoriska studieresor.
Inlärningsformer: litteraturstudier, föreläsningar,
övningar, projekt, seminarier och fältövningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker dels i grupp genom två projekt dels individuellt genom ett mindre prov och en skriftlig tentamen. För slutbetyg krävs också godkända seminarier och övningsuppgifter. Närvaro på fältövningar, studieresor, seminarier och övningar är obligatorisk. Slutbetyget viktas utifrån resultat på delproven.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Skriftlig tentamen. 
Antal högskolepoäng: 10. Betygsskala: UG.  Prestationsbedömning: Skriftlig tentamen. 
Kod: 0214. Benämning: Projekt. 
Antal högskolepoäng: 8. Betygsskala: UG.  Prestationsbedömning: Två godkända projekt.  Delmomentet omfattar: Fysisk planering och lämpliga fastigheter 
Antagningsuppgifter
Förkunskapskrav:
VFR140 Grundläggande juridik med fastighetsrätt eller VFTA05 Grundläggande juridik med fastighetsrätt


Förutsatta förkunskaper: VTVA01 Infrastrukturteknik och VTVA05 Hållbart byggande.
Begränsat antal platser: Nej
Kursen överlappar följande kurser: VFT085
Kurslitteratur

Kalbro, T & Lindgren, E: Markexploatering, Juridik, ekonomi, teknik och organisation. Norstedts Juridik, 2018, ISBN: 9789139208464. Senaste upplagan.
Julstad, Barbro: Fastighetsindelning och markanvändning. Norstedts Juridik, 2018, ISBN: 9789139116134. Senaste upplagan.
K Adolfsson, S Boberg: Detaljplanehandboken, Handbok för detaljplanering enligt plan- och bygglagen, PBL. Norstedts Juridik, 2015, ISBN: 9789139018469. Senaste upplagan.


Kontaktinfo och övrigt
Kursansvarig: Klas Ernald Borges, klas.ernald.borges@lantm.lth.se
Hemsida: http://www.lantm.lth.se/utbildning/
Övrig information: Användning av fastighetsregistret förekommer.



