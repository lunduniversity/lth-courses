
Kursplan 2020/21 KLGN20





Kursplan för
Livsmedelsteknik
Food Engineering
KLGN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Livsmedelsteknik och nutrition. 
Obligatorisk för: MLIV1
Valfri för: B4-lm, K5-p
Undervisningsspråk: Kursen ges på engelska

Syfte
Syftet med kursen är att ge fördjupade kunskaper i de
fundamentala principer som styr livsmedelstekniska processer, med
utgångspunkt i mass- och energitransport i livsmedelsindustrins
enhetsoperationer.

Mål
Kunskap och förståelse
För godkänd kurs skall studenten
 

Beskriva och diskutera produktion av livsmedel utifrån
enhetsoperationer.
Tillämpa fördjupad kunskap om principer från
transportprocesser samt mass- och energibalanser för att analysera
livsmedelsprocesser.
Ha grundläggande kunskaper om vanligen förekommande
enhetsoperation inom livsmedelsindustrin.

 

Färdighet och förmåga
För godkänd kurs skall studenten
 

Kunna dimensionera processutrustning för livsmedelsindustrin
utifrån principer från grundläggande transportprocesser.
Kunna formulera mass- och energibalanser som beskriver
livsmedelstekniska enhetsoperationer i form av
differentialekvationer, samt lösa dessa med matematiska
verktyg.
Kunna använda kalkylbladsmjukvara för livsmedelstekniska
beräkningar.
Kunna uppskatta och mäta termofysikaliska egenskaper av
relevans för livsmedelstekniska processer.
Kunna beräkna icke stationär värmeöverföring i
livsmedel.
Kunna utföra processberäkningar med hänsyn till mikrobiella
och kemiska kvalitetsparametrar.
Kunna beräkna fryshastigheter givet kända egenskaper
uppgifter om livsmedlet och frysutrustningen.
Kunna beräkna dehydreringshastigheter för livsmedel med
hjälp av mass- och energibalanser och Mollierdiagram.

 

Värderingsförmåga och förhållningssätt
För godkänd kurs skall studenten
 

Ha grundläggande kunskaper i säkerhetsfrågor som rör
livsmedelsförädling.
Kunna kritiskt utvärdera samt jämföra modelskattningar och
experimentellt framtagen data för livsmedelstekniska
tillämpningar.
Kunna kritiskt utvärdera mätosäkerhet och förutsäga hur
osäkerhet fortplantas i livsmedelstekniska beräkningar.

 

Kursinnehåll
A) Livsmedelsteknikens fundamenta: Numeracitet, termofysikaliska
egenskaper och osäkerhetsfortplantning. B) Värmeöverföring och
livsmedel: Översikt av värmeöverföring, konvektiva
värmeöverföringskoefficienter i livsmedelstillämpningar,
värmeväxling och instationär värmetransport. C) Kinetik:
Översikt av reaktionskinetik, konserveringstekniker,
värmebehandlingsberäkningar för livsmedelsberedning, letalitet.
D) Frysteknik och livsmedel: Frysmekanismer, utrustning,
kvalitetspåverkan och infrysningshastighet. E) Massöverföring
och dehydrering: Översikt av masstransport i livsmedelsprocesser,
konvektiv och diffusiv masstransport vid livsmedelsberedning,
torkhastighet och torkutrustning. Lärandeaktiviteter såsom
föreläsningar, seminarier, problemlösning, datorlaborationer och
praktiska pilotskaleförsök ingår i kursen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Inlämningsuppgifter, laborationer och tentamen. Slutbetygets TH-skala baseras på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen. 
Antal högskolepoäng: 7,5. Betygsskala: TH.  Delmomentet omfattar: Tentamen 
Kod: 0219. Benämning: Laborationer. 
Antal högskolepoäng: 0. Betygsskala: UG.  Prestationsbedömning: Rapportering  Övrig information: Laborationsdelen av kursen innehåller både "våta" laborativa moment och datorlaborationer. 
Antagningsuppgifter
Förutsatta förkunskaper: KETF01 Transportprocesser
Begränsat antal platser: Nej
Kurslitteratur

R. Paul Singh and Dennis R. Heldman : Introduction to Food Engineering - 5th Edition. Academic Press. , ISBN: 978-0-12-398530-9.
Handouts.


Kontaktinfo och övrigt
Kursansvarig: Andreas Håkansson, andreas.hakansson@food.lth.se
Hemsida: http://www.food.lth.se



