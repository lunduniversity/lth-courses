
Kursplan 2020/21 FMIF10





Kursplan för
Miljösystemanalys och hållbar utveckling
Environmental Systems Studies and Sustainable Development
FMIF10, 6 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Teknik. 
Obligatorisk för: Pi3
Undervisningsspråk: Kursen ges på svenska

Syfte
Syftet för kursen är att förbereda blivande civilingenjörer
så att de kan hantera hållbarhetsfrågor i sin framtida
yrkesutövning. Många kommer att verka i stora företag eller
organisationen på en internationella marknad och med
hög kompetens följer ett personligt ansvar för t.ex. resurs-
och miljöfrågor. Därför behövs inte bara kunskap om aktuella
miljö- och hållbarhetsfrågor, utan även kännedom om
samhällets ramar för miljöarbetet.

Mål
Kunskap och förståelse
För godkänd kurs skall studenten

Kunna redogöra för några väsentliga miljö- och
resursproblem i relation till det moderna samhällets krav.
Kritiskt kunna belysa begreppet hållbar utveckling.
Kunna beskriva och diskutera samhälleliga ramar för
miljöarbete, t. ex. i form av styrmedel.


Färdighet och förmåga
För godkänd kurs skall studenten

Kunna formulera en problemställning som följs upp i en
analys.
Kunna skriva en välstrukturerad kortfattad uppsats med korrekt
käll- och språkhantering och i samband därmed inhämta och
kritiskt värdera information.
Kunna muntligt och skriftligt redovisa och diskutera
självständiga analyser inom området.


Värderingsförmåga och förhållningssätt
För godkänd kurs skall studenten

Kunna identifiera och diskutera miljöetiska
problemställningar som den yrkesverksamme ställs inför.


Kursinnehåll
Beskrivning av samhällets energi- och råvaruförsörjning,
samt lokal och global miljöpåverkan vid produktion,
användning/konsumtion och kvittblivning/avfallshantering.
Resursbegränsningar (och möjligheter) i relation till det
moderna industrisamhällets krav (ändliga och förnybara resurser,
konflikter om markanvändning).
Kritisk belysning av begreppet hållbar utveckling. Introduktion
till ett livscykelperspektiv på tjänster och produkter.
Styrmedel inom miljöområdet. Konsekvenser för företag och
organisationer. Metoder/verktyg i arbetet för hållbar utveckling
och bättre miljö.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Projekt och inlämningsuppgifter utförs enskilt eller i mindre grupper. Projektet utgörs av en analys av en aktuell frågeställning, relaterad till innehållet i kursen och som redovisas i form av en kortfattad uppsats som diskuteras/försvaras muntligt. En uppgift är av beräkningskaraktär, och skall innefatta såväl beräkningar som en självständig kritisk kommentar till beräkningarnas resultat. Obligatoriskt deltagande i seminarier. Slutbetyget (3, 4 eller 5) utgörs av en viktning av resultatet från tentamen med 2/3 och projektet med 1/3.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Tentamen. 
Antal högskolepoäng: 4. Betygsskala: UG.  Prestationsbedömning: Godkänd skriftlig eller muntlig tentamen 
Kod: 0213. Benämning: Inlämningsuppgifter. 
Antal högskolepoäng: 2. Betygsskala: UG.  Prestationsbedömning: Projekt i grupp. Inlämningsuppgifter och seminarier.  
Antagningsuppgifter
Förutsatta förkunskaper: Minst 90 högskolepoäng inom utbildningen.
Begränsat antal platser: Nej
Kursen överlappar följande kurser: FMIF45, FMIF50, FMI031, FMIA01, FMIF05, FMIF35, FMIF01, FMIF15, FMIF20
Kurslitteratur

Energiläget. Aktuell upplaga.
De svenska miljökvalitetsmålen. Aktuell upplaga.
Vetenskapliga artiklar, stenciler, fallstudier m.m.
Litteraturlista upprättas inför varje kurs och innehåller delar av böcker som finns tillgängliga på bibliotek eller material som delas ut via kurshemsidan. Ovanstående texter kan på grund av områdets snabba utveckling komma att ändras inför kommande läsår.
Svensk avfallshantering. Aktuell upplaga.


Kontaktinfo och övrigt
Kursansvarig: Alexandra Nikoleris, alexandra.nikoleris@miljo.lth.se
Kursadministratör: Astrid Byrman, astrid.byrman@miljo.lth.se



