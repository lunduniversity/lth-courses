
Kursplan 2020/21 FAFF45





Kursplan för
Medicinsk fysik
Physics for Biomedicine
FAFF45, 8 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: BME2
Undervisningsspråk: Kursen ges på svenska

Syfte
Studenten ska utveckla förståelse för grundläggande begrepp
och samband inom fysiken vilka har betydelse för en civilingenjör
i Medicin och teknik. Stuenten ska fördjupa sin förståelse av de
viktigaste fysikaliska begreppen, erfarenhetslagarna och teorierna
av särskild relevans för medicin och teknik. Kursen syftar vidare
till att träna problemlösning, experimentellt arbete och
modelltänkande.

Mål
Kunskap och förståelse
För godkänd kurs skall studenten

förstå kopplingen mellan experiment, modeller och
teorier
förstå de fysikaliska principer som ligger till grund för de
viktigaste biomedicinska mätsystemen
kunna beskriva dessa principer och analysera olika
medicinsk-tekniska mätsystem med
utgångspunkt från fysikaliska begrepp
ha kännedom om den grundläggande fysik som krävs för att
kunna kommunicera med experter i ett tvärdisciplinärt
teknikområde och kunna bidra i utveckling av morgondagens
medicinska teknik.


Färdighet och förmåga
För godkänd kurs skall studenten

kunna använda grundläggande färdigheter i fysik och med
olika grad av approximation tillämpa
modeller för att kunna analysera, förstå och beskriva olika
tekniska problem
visa förmåga att använda grundläggande fysik för att
identifiera, formulera, lösa och analysera
ingenjörsuppgifter
kunna använda datorer för beräkningar och analys
kunna kommunicera och presentera tekniska problem och uppnådda
resultat för människor med olika utbildningsbakgrund.


Värderingsförmåga och förhållningssätt
För godkänd kurs skall studenten

visa insikt i den naturvetenskapliga metoden och fysikens
möjligheter och begränsningar
visa förmåga att identifiera sitt behov av ytterligare
kunskaper, även inom andra områden
vara medveten om såväl möjligheter som begränsningar för
att utveckla sjukvården med bästa resultat för patient, och med
minimal påverkan på personal och miljö.


Kursinnehåll
Fördjupning av grundläggande fysik. Problemlösningsmetodik:
hantering, analys och presentation av mätdata. Grundläggande
atom- och kärnfysik: Elektronens laddning och vågegenskap.
Atomens storlek och massa. Temperaturstrålare och fotoelektrisk
effekt. Modeller av atomen. Uppbyggnad av det periodiska systemet.
Energinivåer. Stimulerad emission. Generering och absorption av
röntgenstrålning. Radioaktivitet. Joniserande strålning:
sönderfall, aktivitet, kärnreaktioner, växelverkan med materia,
strålningsbiologi, dosimetri, strålskydd, acceleratorfysik,
detektorer. Medicinsk laserfysik: Vågekvationen, laser,  ljusets
växelverkan med vävnad, Introduktion till MatLab.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, avklarad laborationsdel, genomfört och redovisat projekt samt aktivt deltagande i obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Avklarad laborationsdel. 
Kod: 0217. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Skriftlig tentamen. 
Kod: 0317. Benämning: Introduktion till Matlab. 
Antal högskolepoäng: 0,5. Betygsskala: UG.  Prestationsbedömning: Obligatorisk närvaro vid föreläsningar samt vid datorövningar.  Delmomentet omfattar: Introduktion till Matlab. 
Kod: 0417. Benämning: Projekt i dosimetriberäkning. 
Antal högskolepoäng: 1,5. Betygsskala: UG.  Prestationsbedömning: Projekt i dosimetriberäkning redovisas i form av muntlig presentation och obligatorisk närvaro vid redovisning. 
Antagningsuppgifter
Förutsatta förkunskaper: FAFA65 Termodynamik, våglära och optik
Begränsat antal platser: Nej
Kursen överlappar följande kurser: FAFF35, FAFF36
Kurslitteratur

Hänvisning till litteratur kommer på hemsidan minst 5 veckor före kursstart.


Kontaktinfo och övrigt
Kursansvarig: Jörgen Larsson, jorgen.larsson@fysik.lth.se
Hemsida: http://www.atomic.physics.lu.se/education/mandatory-courses/faff45-medicinsk-fysik-foer-bme/
Övrig information: Närvaro vid första föreläsningen är obligatoriskt för att få tillträde till kursen.




