
Kursplan 2020/21 EIEF30





Kursplan för
Styr- och reglerteknik
Automatic Control
EIEF30, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Obligatorisk för: IDA2, IEA2
Undervisningsspråk: Kursen ges på svenska

Syfte
Kursens syfte är att ge högskoleingenjören grundläggande
kunskaper i Styr- och reglerteknik. Kursen ger också ingående
förståelse för systemprinciper och implementering av
PLC-baserade styrsystem samt analoga regulatorer.

Mål
Kunskap och förståelse
För godkänd kurs skall studenten

kunna redogöra för grundläggande begrepp såsom dynamiska
system, stegsvar, frekvenssvar, återkoppling och stabilitet
kunna förklara funktionssättet hos enkla regulatorer som
t.ex. PID-regulatorer
kunna härleda matematiska beskrivningar av enklare fysikaliska
system.


Färdighet och förmåga
För godkänd kurs skall studenten

kunna konstruera PLC-program för enkla styrproblem
kunna beräkna regulatorer för enkla reglersystem.


Kursinnehåll

Inledning: Exempel på styr- och reglersystem. Definitioner och
grundbegrepp
Jämförelse logiksystem/sekvenssystem: Strukturering av enkla
styrproblem. Tillståndsmodellen
Programmering av PLC-system: Kodning med reläsymboler. Kodning
med logik (boolesk algebra). Kodning med funktionsdiagram
(GRAFCET). Tidsfördröjningar. Räknare
Dynamiska system: Beskrivning av dynamiska system med
differentialekvationer. Laplacetransformation.
Överföringsfunktion. Blockschema. Härledning av dynamiska
modeller
Analys av tidskontinuerliga system: Transientanalys.
Frekvensanalys
Analys av återkopplade system: Känslighet för
parametervariationer. Statisk noggrannhet. Inverkan av störningar.
Stabilitetsbegreppet. Metoder för stabilitetsundersökningar
Dimensionering av reglersystem: PI- och PID-reglering


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Reglerteknik. 
Antal högskolepoäng: 4,5. Betygsskala: TH.  Prestationsbedömning: Godkända laborationer och skriftlig tentamen. 
Kod: 0217. Benämning: Styrteknik. 
Antal högskolepoäng: 3. Betygsskala: UG.  Prestationsbedömning: Godkända laborationer. 
Antagningsuppgifter
Förkunskapskrav:
Del 0117 Algebra i kursen FMAA50 Matematisk analys eller
Del 0107 Algebra i kursen FMA645 Matematisk analys


Förutsatta förkunskaper: FMAA50/FMA645 Matematisk analys och EITA40/ETE604 Krets- och mätteknik.
Begränsat antal platser: Nej
Kursen överlappar följande kurser: FRT602
Kurslitteratur

Bertil Thomas: Modern reglerteknik. Liber, 2008, ISBN: 9789147093236.
Utdelat material.


Kontaktinfo och övrigt
Kursansvarig: Mats Lilja, Mats.Lilja@hbg.lth.se
Hemsida: http://rauni.iea.lth.se:8074/eief30/styreg.htm



