
Kursplan 2020/21 MAMA15





Kursplan för
Interaktionsdesign, grundkurs
Interaction Design, Basic Course
MAMA15, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: C2
Undervisningsspråk: Kursen ges på svenska

Syfte
Studenten skall få en introduktion till det tvärvetenskapliga
området interaktionsdesign, med fokus på den
användbarhetsorienterade designprocessen. Studenterna skall genom
en blandning av teori och praktiska moment nå insikter i hur man
utformar användbara interaktiva produkter och tjänster.

Mål
Kunskap och förståelse
För godkänd kurs skall studenten

definiera och diskutera ämnesområdet interaktionsdesign med
dess centrala begrepp.
förklara principerna bakom en användbarhetsorienterad
designprocess.


Färdighet och förmåga
För godkänd kurs skall studenten

tillämpa principerna för en användbarhetsorienterad
designprocess vid utformningen av en prototyp för interaktiva
produkter och tjänster.
tillämpa grundläggande tekniker inom interaktionsdesign vid
utformning av interaktiva produkter och tjänster.
planera och genomföra analys och värdering av användbarheten
hos interaktiva produkter och tjänster.


Värderingsförmåga och förhållningssätt
För godkänd kurs skall studenten

föreslå och motivera förändringar av interaktiva produkter
och tjänster.
kommunicera de interaktiva egenskaperna hos en produkt eller
tjänst med stöd av grundläggande begrepp och principer inom
området interaktionsdesign.


Kursinnehåll
Kursens struktur bygger på den användbarhetsorienterade
designprocessen, där föreläsningar, workshops och projekt
samverkar för att skapa en helhetsbild. Teorier och riktlinjer
från human factors och designforskning presenteras och utgör en
utgångspunkt för de övriga kursmomenten. Vidare behandlas
teorier, metoder och tekniker för den så kallade designprocessen
och den mer specifika utformningen av interaktiva produkter och
tjänster.
Centrala begrepp och moment i kursen:
Användbarhet, Användarupplevelse, Human factors,
Designprocessen, Användarstudier, Användbarhetsmål, Konceptuell
design, Interaktionstekniker, Grafisk design,
Användbarhetsutvärdering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig dugga, skriftlig tentamen och godkänt projektarbete. För slutbetyg sammanräknas resultaten från duggan, tentamen och projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Projektarbete. 
Antal högskolepoäng: 2,5. Betygsskala: TH.  Prestationsbedömning: Godkänt projektarbete 
Kod: 0211. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen 
Antagningsuppgifter
Förutsatta förkunskaper: TEK210 eller EXTA65
Begränsat antal platser: Nej
Kursen överlappar följande kurser: MAMN25
Kurslitteratur

Jennifer Preece, Yvonne Rogers & Helen Sharp: Interaktionsdesign: bortom människa–dator-interaktion. Studentlitteratur, 2016, ISBN: 9789144092072.


Kontaktinfo och övrigt
Examinator: Mattias Wallergård, 
Kursansvarig: Christofer Rydenfält, christofer.rydenfalt@design.lth.se
Lärare: Johanna Persson, johanna.persson@design.lth.se
Hemsida: http://www.eat.lth.se/kurser/interaktionsdesign
Övrig information: Obligatoriska moment: introduktionsföreläsning, workshops, projektpresentationer, skriftlig projektrapport.



