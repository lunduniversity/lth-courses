
Kursplan 2020/21 ASBF05





Kursplan för
Stadsbyggandets grunder
The Fundamentals of Urban Design
ASBF05, 9 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur. 
Obligatorisk för: A3
Undervisningsspråk: Kursen ges på svenska

Syfte
Kursens syfte är att fördjupa studenternas kunskap om
stadsbyggandets problemställningar, metoder, processer och roller.
Undervisningen syftar också till att öka studenternas medvetenhet
om strategisk samhällsplanering och hållbar stadsgestaltning.
Vidare syftar kursen till att utveckla studenternas förmåga till
gestaltning i urban skala samt förståelse för den fysiska
miljöns betydelse för människors välbefinnande.

Mål
Kunskap och förståelse
För godkänd kurs skall studenten

visa insikt om stadsgestaltningens betydelse för att
åstadkomma långsiktigt hållbara urbana miljöer och
sammanhang;
vara väl förtrogen med stadsbyggandets processer, roller,
problemställningar och metoder;
visa insikt om den fysiska miljöns betydelse för människors
välbefinnande;
vara orienterad om den aktuella stadsbyggnadsdebatten.


Färdighet och förmåga
För godkänd kurs skall studenten

visa förmåga att analysera stadsrum och urbana
sammanhang;
visa förmåga att muntligt och skriftligt kritiskt reflektera
över aktuella frågeställningar och strategier inom
stadsbyggnadsområdet;
visa förmåga att i grupp utforma och visualisera förslag
till omgestaltning av urbana miljöer utifrån gemensamt
formulerade kriterier för långsiktigt hållbar
stadsgestaltning;
visa förmåga att muntligt, skriftligt och visuellt
kommunicera sina ställningstaganden och förslag.


Värderingsförmåga och förhållningssätt
För godkänd kurs skall studenten

visa ett kritiskt, självständigt och kreativt
förhållningssätt till stadsgestaltningens möjligheter att skapa
långsiktigt hållbara urbana miljöer och sammanhang,
väga in relevanta vetenskapliga, samhälleliga, estetiska och
etiska aspekter i sina resonemang om stadsgestaltning.


Kursinnehåll
Kursen fokuserar på stadsbyggandets teorier, aktörer,
processer och aktuella diskurser. Kursen ger studenterna tillfälle
att fördjupa sina kunskaper om metoder för stadsrumsanalys och
träna sin förmåga till reflektion omkring stadsmiljö och urbana
strukturer. Studenterna ges grundläggande kunskap om
planlagstiftningens mål, nivåer och tillämpning samt möjlighet
att prova planeringens olika roller. Undervisningen sker i form av
föreläsningar, studiebesök, gestaltningsuppgifter, workshop och
uppsatsskrivande. Kursen bedrivs i en anda av pedagogiskt
nytänkande och utvecklar former för undervisning och
examination.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, gestaltningsuppgifter och skrivuppgifter samt minst 80% aktiv närvaro vid studiebesök, seminarier, workshoppar, föreläsningar och genomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
AAHA60 Arkitektens redskap
AAHA55 Gestaltningsprocess och prototyp
ATHA01 Arkitekturens teori och historia I
ATHA15 Arkitekturens teori och historia III
AAHA01 Arkitektur, baskurs A (åk 1) eller AAHA20 Arkitektur, baskurs C (åk 1)
AAHA10 Arkitektur, baskurs B (åk 1) eller AAHA30 Arkitektur, baskurs D (åk 1)
AAHA05 Arkitektur, baskurs A (åk 2) eller AAHA25 Arkitektur, baskurs C (åk 2)
AAHF05 Arkitektur, baskurs D (åk 2) eller AAHF15 Arkitektur, baskurs B (åk 2)
ATHA05 Arkitekturens teori och historia II (åk 1) eller ATHA20 Arkitekturens teori och historia IV (Åk 1)


Begränsat antal platser: Nej
Kursen överlappar följande kurser: ASB170
Kurslitteratur

Dovey, Kim : Urban Design Thinking – A Conceptual Toolkit. Bloomsbury Academic., 2016.
Stevens, Quentin : The Ludic City – Exploring the Potentials of Public Spaces. Routledge. New York (US). , 2007. Finns som e-bok.
Hajer, M. & Reijndorp, A. : In Search of New Public Domain: Analysis and Strategy. NAi Publishers, Rotterdam, 2001.
Caroline Dahl och Per-Johan Dahl: “The Celebration of Co-Creation.”. Topos 94 (2016): 40-47, 2016.
Holl, Steven : “Hybrid Buildings” och Mozas, Javier. “This is Hybrid.” , This Is Hybrid: An Analysis of Mixed-Use Buildings. Vitoria-Gasteiz: a+t Architecture Publishers, 2014. This Is Hybrid: An Analysis of Mixed-Use Buildings, red. Aurora Fernández Per, Javier Mozas, och Javier Arpa, 6-45.
Mayne, Thom. : Combinatory Urbanism: The Complex Behavior of Collective Form. Combinatory Urbanism: The Complex Behavior of Collective Form, red. Stephanie Rigolot, 27-52. Culver City, CA: Stray Dog Café, 2011.
Robiglio, Matteo : The Adaptive Reuse Toolkit: How Cities Can Turn Their Industrial Legacy into Infrastructure for Innovation and Growth. Urban and Regional Policy Paper, 2016.
Stavrides, Stavros: Heterotopias and the Experience of Porous Urban Space. New York: Routledge, 2007. In Loos Space: Possibility and Diversity in Urban Life, edited by Karen A. Franck and Quentin Stevens, 174-92.
Enstaka artiklar eller bokutdrag kan tillkomma. Dessa tillgängliggörs i så fall digitalt på Canvas innan kursstart.


Kontaktinfo och övrigt
Kursansvarig: Per-Johan Dahl, per-johan.dahl@arkitektur.lth.se
Kursansvarig: Jesper Magnusson, jesper.magnusson@arkitektur.lth.se



