
Kursplan 2020/21 VFRN01





Kursplan för
Lokalhyra och arrenden
Tenancy
VFRN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Valfri för: L4-fr, L4-fe
Undervisningsspråk: Kursen ges på svenska

Syfte
Kursen förmedlar centrala kunskaper och färdigheter inom
området kommersiella nyttjanderätter. Den vänder sig särskilt
till dem som vill arbeta med fastighetsförvaltning, men den är
också värdefull för dem som siktar mot mer traditionella
lantmäteriuppgifter.

Mål
Kunskap och förståelse
För godkänd kurs skall studenten
behärska kunskaper kring:

de olika formerna för nyttjanderätt till fast egendom som
finns i Sverige...
avtalsbrott och sanktioner...
bestämma rimliga hyres- och avgäldsnivåer...
hantera uppsägningar med iakttagande av
nyttjanderättshavarens besittningsskydd...

...vid lokalhyra, anläggningsarrende och lägenhetsarrende.
Studenten skall kunna beskriva de grundläggande mekanismerna
för avtalsformen jordbruksarrende.

Färdighet och förmåga
För godkänd kurs skall studenten

kunna upprätta ett formellt korrekt nyttjanderättsavtal
skriftligen kunna kommunicera med motparten i tvister som
gäller kommersiella nyttjanderätter
göra omdömesgilla val bland alternativa sätt att behandla en
sådan konflikt
hantera hyres- och arrendelagstiftningens rättskällor


Värderingsförmåga och förhållningssätt
För godkänd kurs skall studenten

kunna rekommendera hyresgäster och arrendatorer, liksom
hyresvärdar och markägare, hur de
nyttjanderättsliga förhållandena skall hanteras för att
konflikter skall undvikas och för att parterna skall uppnå det de
önskar med avtalen.


Kursinnehåll
Kursens enskilt tyngsta del är lokalhyra, med perspektiv från
såväl hyresgästens som hyresvärdens sida.
Bland arrendetyperna ges anläggningsarrende det största
utrymmet, men lägenhetsarrende tas också upp, särskilt i
kontrasterande syfte.
Kursen kommer också att visa jordbruksarrendets grundläggande
struktur.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen innehåller obligatoriska föreläsningar, övningar och inlämningsuppgifter. Betyget bestäms av en avslutande skriftlig tentamen där närvaro och prestationer under löpande obligatoriska moment vägs in.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTA01 Fastighetsteknik och fysisk planering


Begränsat antal platser: Nej
Kursen överlappar följande kurser: VFR065
Kurslitteratur

Larsson, Synnergren; Kommersiella hyres- och arrendeavtal i praktiken; senaste upplagan; Norstedts Juridik.


Kontaktinfo och övrigt
Studierektor: Ingemar Bengtsson, ingemar.bengtsson@lantm.lth.se
Examinator: Malin Sjöstrand, malin.sjostrand@lantm.lth.se
Hemsida: http://www.lantm.lth.se



