
Kursplan 2020/21 EXTF55





Kursplan för
Kommunikation, tänkande och etik - kognitiva och kulturella perspektiv
Communication, Thinking and Ethics - Cognitive and Cultural Perspectives
EXTF55, 8 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Industridesign. 
Obligatorisk för: KID3
Undervisningsspråk: Kursen ges på svenska

Syfte
Ett övergripande syfte är att studenterna ska utvecklas när
det gäller att inkludera kommunikativa, kognitiva och etiska
perspektiv i sin egen designprocess och sina egna designval. Ett
annat övergripande syfte är att studenterna ska utvecklas när
det gäller att hantera sådana perspektiv i argumentation och
diskussion inom designområdet i stort. Ytterligare ett syfte är
att bidra till att studenterna breddar sin kommunikativa kompetens
till att inkludera kommunikation med tyngdpunkt på text.

Kunskapsområdet kursen rör sig inom är ”människor som
informationsvarelser i och med världen”, där särskild
tyngdvikt läggs på individuell och (sub)kulturell variation.
Kursen erbjuder rika möjligheter att diskutera förhållningssätt
till det man lär sig om mänsklig kognition, kommunikation, etik
och genus.

Mål
Kunskap och förståelse
För godkänd kurs skall studenten

översiktligt kunna redogöra för kognitiva fenomen såsom
uppmärksamhet, lärande och kommunikation,
kunna redogöra för centrala aspekter av individuell och
(sub)kulturell variation kring mänsklig kognition, t.ex. i
kommunikation och lärande,
kunna redogöra för några grundläggande modeller av
kommunikation och problematisera vardagsföreställningar om
kommunikation,
kunna diskutera och problematisera relationen mellan design,
ekologi och etik och även anlägga kulturella perspektiv på
detta.


Färdighet och förmåga
För godkänd kurs skall studenten

kvalificerat, och i både muntlig och skriftlig form, kunna
diskutera olika förhållningssätt till mänsklig individuell
och kulturell kognitiv variation som kan påverka arbete med
produktdesign,
visa förmåga att – utifrån kursens teman om mänskligt
tänkande, kommunikation, etik och genus – argumentera (i både
muntlig och skriftlig form) för val och prioriteringar man gör i
samband med en produktdesign.


Värderingsförmåga och förhållningssätt
För godkänd kurs skall studenten

kunna samverka effektivt i gruppredovisningar av litteratur
inom kursens teman,
visa medvetenhet om vidden av individuell och kulturell
variation med avseende på informationshantering i t.ex.
kommunikation, problemlösning och lärande,
visa insikt i hur kulturell variation hos människan som
informationsvarelse kan/bör påverka en
produktdesignsprocess,
visa insikt i hur etiska perspektiv kan/bör påverka en
produktdesignsprocess.

 

Kursinnehåll
Fyra huvudteman bearbetas i kursen: i) människors
informationshantering, ii) kommunikation, iii) etik och iv) genus.
Kursen är uttalat övnings-och uppgiftsorienterad genom att den
centreras kring gruppuppgifter och individuella uppgifter. Den ger
stort utrymme för träning i att presentera och diskutera
kurstemana i muntlig och skriftlig form. Den ger även studenterna
möjligheter att diskutera sina egna pågående projektarbeten i
relation till kursens teman om människans informationshantering,
kommunikation, etik och genus.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga inlämningsuppgifter - individuella samt i grupp; medverkan i litteraturseminarier, muntliga redovisningar, kamratgranskningsuppgifter och återkopplingslektioner.
För slutbetyg måste alla delar vara godkända.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Linda Fagerström: Kön, genus och design. ISBN: 9789163370045.
Ann Heberlein: Det var inte mitt fel!, Om konsten att ta ansvar. 2009, ISBN: 9153433491.
Papanek, V: The Green Imperative. Thames and Hudson, London, 1995. Alternativ: Thorpe.
Thorpe, A.: Design för hållbar utveckling. 2008. Alternativ: Papanek.
Litteraturkompendium: LUCS.


Kontaktinfo och övrigt
Kursansvarig: Agneta Gulz, Agneta.Gulz@lucs.lu.se
Kursansvarig: Magnus Haake, Magnus.Haake@lucs.lu.se
Hemsida: http://www.lucs.lu.se
Övrig information: Obligatoriska moment: introduktionsföreläsning, seminarier, muntliga redovisningar, feedbackgenomgångar och samtliga bedömningsgrundande moment.



