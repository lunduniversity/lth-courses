
Kursplan 2020/21 BMEN05





Kursplan för
Biomekanik
Biomechanics
BMEN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Valfri för: BME4-br, E4-mt, F4, F4-mt, F4-bm, M4, MD4, N4, Pi4-biek
Undervisningsspråk: Kursen ges på engelska

Syfte
Kursens syfte är att vidga studenternas begreppsvärld inom
mekanik till att omfatta även biologiska system.

Mål
Kunskap och förståelse
För godkänd kurs skall studenten

känna till människokroppens olika organsystem och hur de
fungerar ihop
förstå hur ledsystem som t.ex. höften och knäet fungerar
mekaniskt
förstå hur människliga rörelser kan modelleras och
analyseras med hjälp av mekanik
förstå hur kroppens byggstenar: ben, brosk, senor,
ligament och muskler kan beskrivas i mekaniska termer
kunna redogöra för vilka krav proteser och implantat måste
uppfylla för att fungera mekaniskt i människokroppen


Färdighet och förmåga
För godkänd kurs skall studenten

kunna ställa upp och lösa biomekaniska problem, både
statiska och dynamiska
kunna utnyttja optimeringsteknik för att lösa ett
biomekaniskt problem
kunna tolka resultat av rörelsemätningar
kunna modellera kroppsrörelser i kommersiell programvara


Värderingsförmåga och förhållningssätt
För godkänd kurs skall studenten

kunna bedöma hållfasthetsegenskaper såsom säkerhetsfaktor
och mekanisk livslängd för biologisk vävnad
kunna beskriva kroppsrörelser kvalitativt
kunna tolka och diskutera information från medicinsk
litteratur


Kursinnehåll
Skelettets uppbyggnad och rörelseapparaten beskrivs som ett
mekaniskt system där benen förenas i leder och aktiviteten i
musklerna styr rörelserna. Kroppens byggstenar som utgörs av
ben, brosk, muskler, ligament, blod och kroppsvätskor beskrivs och
modelleras med hjälp av begreppsapparaten från tidigare kurser i
mekanik och hållfasthetslära. Newtons ekvationer tillämpas på
skelettets delar och begrepp som konstitutiva ekvationer tillämpas
på biologiskt material t.ex. ben, där effekter av belastningar
modelleras på den inre strukturen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Under kursen genomförs tre obligatoriska inlämningsuppgifter i grupp (2-3 studenter). Dessa redovisas i skriftliga rapporter som studenterna får skriftlig återkoppling på. I slutet av kursen ges en skriftlig, individuell, hemtentamen. Denna tentamen bedöms med betygen UK, 3, 4, 5 och detta betyg utgör också slutbetyget på kursen. Omtentamen anordnas efter kontakt med kursansvarig.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kurser i matematik, mekanik och hållfasthetslära eller teknisk mekanik.
Begränsat antal platser: Nej
Kursen överlappar följande kurser: FHL110, FHLF05
Kurslitteratur

Nordin, M. and Frankel, V.H.: Basic Biomechanics of the Musculoskeletal System, 3rd ed. Lippincott Williams & Wilkins, 2001, ISBN: 0-683-30247-7.
Nordin, M. and Frankel, V.H.: Basic Biomechanics of the Musculoskeletal System, 3rd ed. Lippincott Williams & Wilkins, 2001, ISBN: 0-683-30247-7.


Kontaktinfo och övrigt
Kursansvarig: Univ. lektor Ingrid Svensson, ingrid.svensson@bme.lth.se
Hemsida: http://www.bme.lth.se



