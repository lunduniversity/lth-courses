
Kursplan 2020/21 FAFN30





Kursplan för
Svepspetsmikroskopi
Scanning Probe Microscopy
FAFN30, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Nanovetenskap. 
Undervisningsspråk: Kursen ges på engelska

Syfte
Kursen behandlar området extremt högupplösande mikroskopering
med användande av svepspetsmetoder. Dessa tekniker har idag fått
vitt spridda användningsområden från avancerad fysik och kemi
med atomär precision till biologiska tillämpningar såsom studier
av enskilda celler och virus. Kursen behandlar både bakomliggande
teori och praktiska aspekter på handhavande samt möjliga
användningsområden av svepspetsmikroskopi. Speciell tonvikt
kommer att läggas på STM (eng. Scanning Tunneling Microscopy) och
AFM (eng. Atomic Force Microscopy).

Mål
Kunskap och förståelse
För godkänd kurs skall studenten

kunna beskriva den gemensamma principen bakom metoder för
svepspetsmikroskopi och hur sådana tekniker kan realiseras
kunna förklara växelverkan mellan prov och spets för
sveptunnelmikroskop och atomkraftmikroskop
kritiskt kunna tolka bilder och spektra som har
insamlats genom svepspetsmikroskopi


Färdighet och förmåga
För godkänd kurs skall studenten

självständigt kunna tillgodogöra sig kunskap om en
specifik svepspetsmikroskopiteknik genom litteraturstudier
kunna utvärdera möjligheter och begränsningar för olika
metoder för svepspetsmikroskopi och jämföra bilder från
sådana mikroskop.


Kursinnehåll
Introduktion till svepspetsmikroskopi. Instrumentering:
positionsstyrning av prov och spets, datainsamling och elektronik,
ultrahögvakuum, vibrationsdämpning. Sveptunnelmikroskopi: princip
och användning, metoder för avbildning och spektroskopi, kemiska
och strukturella kontrastmekanismer, prov- och spetstillverkning,
atomär upplösning av metaller och halvledare.
Atomkraftmikroskopi: princip och användning, metoder för
avbildning, kraftkurvor. Optisk svepspetsmikroskopi: princip och
användning. Exempel på mera avancerade
svepspetsmikroskopitekniker och kombinerade metoder. Användning av
metoder för svepspetsmikroskopi i fasta tillståndets fysik, kemi
och nanoteknik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För att bli godkänd på kursen krävs godkända inlämningsuppgifter, godkänt projektarbete och muntlig tentamen. Projektarbetet redovisas skriftligt och presenteras muntligt vid ett seminarium. Betyget baseras på en sammanvägning av inlämningsuppgifter (20%), projektrapport och seminariepresentation (30%) och muntlig tentamen (50 %).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FFFF05 Fasta tillståndets fysik eller FFFF01 Elektroniska material.
Begränsat antal platser: Nej
Kursen överlappar följande kurser: FAF085
Kurslitteratur

Föreläsningsanteckningar och kompletterande litteratur delas ut under kursen.


Kontaktinfo och övrigt
Kursansvarig: Jan Knudsen, jan.knudsen@sljus.lu.se
Kursansvarig: Rainer Timm, rainer.timm@sljus.lu.se
Hemsida: http://ww2.sljus.lu.se/staff/rainer/SPM.htm



