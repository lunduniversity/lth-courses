
Kursplan 2020/21 MMTN15





Kursplan för
Projekt - Industriell produktion
Project - Production and Materials Engineering
MMTN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: I5, M5, MD5, MPRR2
Undervisningsspråk: Kursen ges på begäran på engelska

Syfte
Syftet är att självständigt arbeta med en större uppgift
för att erhålla fördjupade kunskaper inom ett specialområde
inom ämnet produktionsteknik med angränsande ämnesområden, som
studenten själv väljer och därför är intresserad av.

Mål
Kunskap och förståelse
För godkänd kurs skall studenten

visa fördjupade kunskaper inom det ämnesområde som han/hon
valt att arbeta med.
självständigt kunna dokumentera och beskriva ett valt ämne i
en teknisk rapport.


Färdighet och förmåga
För godkänd kurs skall studenten

visa förmåga att självständigt planera och genomföra en
större projektuppgift.
muntligt inför en tekniskt kunnig publik presentera det valda
ämnet.


Värderingsförmåga och förhållningssätt
För godkänd kurs skall studenten

visa förmåga att identifiera och tillgodogöra sig ett
ytterligare behov av kunskap inom det valda ämnesområdet.


Kursinnehåll
En praktisk eller teoretisk studie inom ett ämnesområde som
studenten själv valt att fördjupa sig inom. Fördjupningsämnet
skall ligga inom något av ämnesområdena tillverkningsmetoder,
produktionsteknik, CADCAMCAE, kompositteknik, tillämpad
materialteknik, tillämpad FEM, skärande bearbetning,
tillverkningssystem och tillverkningsekonomi. Arbetet kan
exempelvis utgöra ett projektarbete, utvecklingsprojekt eller
förstudie till examensarbete och motsvara 200 arbetstimmar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig rapport samt muntlig redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMT012/MMTF20 Tillverkningsmetoder eller MMTA05 Industriella produktionssystem


Förutsatta förkunskaper: Någon av fördjupningskurserna MMT160/MMTF25 CAD/CAM/CAE, MMT031/MMTN25 Produktionsteknik, MMT045/MMTN30 Tillverkningssystem, MMT125/MMTN35 Tillämpad FEM och MMT015/MMTN20 Material- och Metodval.
Begränsat antal platser: Nej
Kursen överlappar följande kurser: MMTN01
Kurslitteratur

Fastställs i samråd med examinator.


Kontaktinfo och övrigt
Kursansvarig: Jan-Eric Ståhl, jan-eric.stahl@iprod.lth.se
Kursansvarig: Carin Andersson, carin.andersson@iprod.lth.se
Kursansvarig: Mats Andersson, mats.andersson@iprod.lth.se
Kursansvarig: Hans Walter, hans.walter@iprod.lth.se
Kursansvarig: Fredrik Schultheiss, fredrik.schultheiss@iprod.lth.se
Kursansvarig: Volodymyr Bushlya, volodymyr.bushlya@iprod.lth.se
Kursansvarig: Jinming Zhou, jinming.zhou@iprod.lth.se
Hemsida: http://www.iprod.lth.se
Övrig information: Studenten ska själv komma med förslag till projekt. Arbetet kan utföras närsomhelst under läsåret.



