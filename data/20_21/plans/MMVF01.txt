
Kursplan 2020/21 MMVF01





Kursplan för
Termodynamik och strömningslära
Thermodynamics and Fluid Mechanics
MMVF01, 11 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: M2, MD2
Undervisningsspråk: Kursen ges på svenska

Syfte
Kursens syfte är att ge grundläggande kunskaper och
färdigheter i teknisk termodynamik och strömningslära, med
huvudsakliga tillämpningar inom energisektorn.

Mål
Kunskap och förståelse
För godkänd kurs skall studenten

kunna definiera och/eller klargöra kortfattat vissa
grundläggande termodynamiska och strömningsmässiga begrepp,
principer och fenomen
kunna redovisa kortfattat och generellt formulera
grundläggande tillstånds-, mass-, energi-, entropi- och
strömningssamband, med viss förståelse för dess begränsningar
och tillämpbarhet
kunna redovisa och utifrån grundläggande samband och
principer härleda vissa för ämnet tekniskt viktiga samband


Färdighet och förmåga
För godkänd kurs skall studenten

på ett systematiskt sätt kunna lösa grundläggande energi-
och strömningsproblem, med en god ingenjörsmässig hantering av
tillståndstabeller och –diagram
kunna kortfattat beskriva, klargöra och analysera vissa
tekniskt viktiga termodynamiska processer, inklusive kvantitativ
bedömning avseende påverkan på omgivningen
(entropigenerering)
kunna genomföra en fullständig dimensionsanalys av givet
dimensionsproblem
kunna tillämpa kontrollvolymsanalys avseende mass-, energi-
och impulsbalans vid stationär strömning och homogena
förhållanden vid in- och utlopp
kunna genomföra grundläggande strömningsteknisk analys av
enkla rörsystem vid stationär inkompressibel strömning samt
isentrop kompressibel strömning i munstycken


Värderingsförmåga och förhållningssätt
För godkänd kurs skall studenten

kunna kommunicera skriftligt på ett välstrukturerat,
förståelseinriktat och illustrativt sätt avseende
problemlösning och laborationsredogörelse, med beaktande av
begränsningar, rimlighet, noggrannhet och källangivelser


Kursinnehåll
Inom termodynamik (motsvarande 6.5 poäng) behandlas begreppen
temperatur, arbete, värme, energi och entropi samt termodynamikens
huvudsatser (främst första och andra) inklusive tillämpningar.
Gasers och vätskors egenskaper liksom övergångar mellan dessa
båda faser studeras. Tillståndsstorheter, tillståndsdiagram,
termodynamiska samband, fasjämvikt; exergi, gasblandningar
inklusive fuktig luft innefattas. Tillämpningar är inriktade mot
förbränningsmotorer, gasturbiner, ångkraftsanläggningar,
värmeväxlare, kylmaskiner, värmepumpar samt luftkonditionering.
Härvid poängteras särskilt aspekter av irreversibilitet och
entropigenerering.
Inom strömningslära (motsvarande 4.5 poäng) introduceras
inledningsvis ett antal grundläggande begrepp, t.ex. fluid,
inkompressibel strömning och viskositet. Därefter genomgås och
tillämpas olika metoder för problemlösning (integral-,
differential- och dimensionsanalys). Bland dessa ges Bernoullis
ekvation, impulssatsen samt Reynolds likformighetslag ett
förhållandevis stort utrymme. De fullständiga
rörelseekvationerna vid inkompressibel strömning av en Newtonsk
fluid presenteras. De begränsade möjligheterna till exakta
lösningar diskuteras. Vidare behandlas laminär och turbulent
rörströmning, gränsskikt, strömningsmotstånd inklusive
avlösning samt isentrop kompressibel strömning i munstycken.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker via två skriftliga prov (huvudsakligen teori), bedömning av individuella skriftliga hemuppgifter och laborationsredogörelse, samt en slutlig skriftlig tentamen som främst avser problemlösning. Betyget bestäms av en viktad total poängsumma som består av resultat vid godkänd tentamen, godkända skriftliga prov samt ev. bonuspoäng från godkända hemuppgifter, enligt särskild formel.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Termodynamik. 
Antal högskolepoäng: 4. Betygsskala: UG.  Prestationsbedömning: Skriftligt prov om ca 2 timmar, teori samt inledande problemlösning; individuella hemuppgifter.  Delmomentet omfattar: Skriftligt prov: grundläggande begrepp; egenskaper hos enhetliga ämnen; värme-, arbets- och massutbyte; första huvudsatsen; energi; andra huvudsatsen; entropi; irreversibilitet och entropigenerering; exergi; termodynamiska relationer; fasjämvikt; gas-, ång- och kylmaskincykler; ideala gasblandningar; luftkonditionering. Hemuppgifter: tillämpningar av första och andra huvudsatsen; kretsprocesser. 
Kod: 0217. Benämning: Strömningslära. 
Antal högskolepoäng: 3. Betygsskala: UG.  Prestationsbedömning: Skriftligt teori prov om ca 1,5 timmar; individuella hemuppgifter (problemlösning).  Delmomentet omfattar: Skriftligt teoriprov: grundläggande begrepp; fluiders statik; Bernoullis ekvation; kinematik; kontrollvolymsanalys; differentialanalys; dimensionsanalys; likformighet; viskös strömning i rör; omströmmade kroppar; kompressibel strömning, inledande koncept. Hemuppgifter: luftkonditionering; tillämpningar inom grundläggande strömningslära, t ex beräkning av infästningskrafter samt flöde och tryckfall i enkla rörsystem. 
Kod: 0317. Benämning: Laboration. 
Antal högskolepoäng: 0. Betygsskala: UG. 
Kod: 0417. Benämning: Termodynamik och strömningslära. 
Antal högskolepoäng: 4. Betygsskala: UG.  Prestationsbedömning: Skriftlig tentamen (5 timmar, problemlösning).  Delmomentet omfattar: Tillämpningar inom grundläggande teknisk termodynamik och strömningslära. 
Antagningsuppgifter
Förutsatta förkunskaper: FMAA01 Endimensionell analys, FMA420/FMAB20 Linjär algebra, FMA430/FMAB30 Flerdimensionell analys
Begränsat antal platser: Nej
Kurslitteratur

Çengel, Y. A.,  Boles, M. A., Kanoglu, M.: Thermodynamics – An Engineering Approach, Ninth Edition in SI Units. McGraw-Hill, 2020, ISBN: 978-981-3157-87-3. Tidigare upplagor i SI-version fungerar bra (5:e till 8:e).
Young, D. F., Munson, B. R., Okiishi, T. H., Huebsch, W. W.: Introduction to Fluid Mechanics, 5th Edition (SI Version). John Wiley & Sons, 2012, ISBN: 978-0-470-90215-8. Tidigare upplagor fungerar bra.


Kontaktinfo och övrigt
Kursansvarig: Marcus Thern, marcus.thern@energy.lth.se
Examinator: Marcus Thern, marcus.thern@energy.lth.se
Hemsida: http://www.ht.energy.lth.se/utbildning/kurser/mmvf01-termodynamik-och-stroemningslaera/



