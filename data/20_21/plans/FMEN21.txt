
Kursplan 2020/21 FMEN21





Kursplan för
Kontinuumsmekanik
Continuum Mechanics
FMEN21, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: F4, F4-bem, I4, M4-bem, Pi4-bem
Undervisningsspråk: Kursen ges på engelska

Syfte
Kursens syfte är att ge en enhetlig och överskådlig
framställning av deformerbara kroppars mekanik, d.v.s. en allmän
mekanik för fasta, flytande och gasformiga materiella kroppar i
rörelse. Kursen syftar till att motivera och illustrera samspelet
mellan balansekvationer och konstitutiva relationer för
materialets beteende. Kursen ger också en introduktion till
cartesisk tensoranalys.

Mål
Kunskap och förståelse
För godkänd kurs skall studenten

kunna förklara och använda grundbegreppen
deformationsgradient, deformationstensor, förskjutningsgradient,
materiell och lokal tidsderivata, deformationshastighet och
spänningstensorn
redogöra för de grundläggande balansekvationer och
konservationslagar som kan ställas upp för en deformerbar
kropp
kunna beskriva de viktigaste resultaten i allmänna teorin för
konstitutiva relationer
redogöra för de allmänna ekvationerna för vissa typer av
vätskor och elastiska kroppar samt känna till något om mer
avancerade konstitutiva samband


Färdighet och förmåga
För godkänd kurs skall studenten

kunna beskriva en deformerbar kropps rörelse och lösa enkla
dynamiska problem av deformerbara kroppar med hjälp av
balansekvationer och konservationslagar
tillämpa och analysera olika typer av konstitutiva
samband
formulera och lösa vissa enkla strömnings- och
elasticitetsproblem
presentera lösningen av ett kontinuummekaniskt problem i en
teknisk rapport


Värderingsförmåga och förhållningssätt
För godkänd kurs skall studenten

värdera erhållna resultat utifrån fysikalisk rimlighet
evaluera olika konstitutiva samband genom att kalibrera och
validera de mot experimentell data


Kursinnehåll
Deformation och kinematik för deformerbara kroppar, kraft och
spänningar i deformerbara kroppar. Allmänna konservations- och
balansekvationer för massa, rörelsemängd, rörelsemängdsmoment,
kraft, energi och entropi. Förhållandet mellan globala och lokala
balansekvationer, teorin för konstitutiva samband, elasticitet och
viskösa fluider, blandningsmodeller, exempel på konkreta
tillämpningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända inlämningsuppgifter, projektarbete och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kurser i mekanik, linjär algebra och envariabel och flervariabel analys.
Begränsat antal platser: Nej
Kursen överlappar följande kurser: FMEF01, FMEN20
Kurslitteratur

A.Ahadi: Lecture notes, Continuum mechanics.
Ellad B Tadmor: Continuum mechanics and thermodynamics. ISBN: 9781107008267.
A.Ahadi: Lecture notes, Continuum mechanics.
Ellad B Tadmor: Continuum mechanics and thermodynamics. ISBN: 9781107008267.


Kontaktinfo och övrigt
Kursansvarig: Prof. Aylin Ahadi, Aylin.Ahadi@mek.lth.se
Hemsida: http://www.mek.lth.se
Övrig information: Kursen kan komma att ges på engelska.



