
Kursplan 2020/21 VBMF05





Kursplan för
Byggmaterialvetenskap
Building Material Science
VBMF05, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: V3
Undervisningsspråk: Kursen ges på svenska

Syfte
Kursen skall ge studenten fördjupad förståelse för materials
uppbyggnad och egenskaper, samt de fysikaliska, kemiska och
biologiska processer som sker i material.

Mål
Kunskap och förståelse
För godkänd kurs skall studenten

förstå hur materialens egenskaper beror på deras
sammansättning och struktur.
förstå hur processer i material förändrar materialens
egenskaper.
förstå att en djup förståelse av material bygger på en
grundläggande förståelse av fysik, kemi och biologi.
ha fördjupade kunskaper om hur materialegenskaper kan
uppskattas med utgångspunkt från materialens uppbyggnad och inre
struktur.


Färdighet och förmåga
För godkänd kurs skall studenten

kunna använda materialvetenskapliga modeller för uppskattning
av materialegenskaper och materialbeteende
kunna använda kunskaperna i avancerade tillämpningar och samt
kunna generalisera dem till helt nya tillämpningar, inklusive
tillämpningar utanför byggområdet.


Värderingsförmåga och förhållningssätt
För godkänd kurs skall studenten

ha fått en bild av vilken kunskap som behövs för att kunna
bedöma egenskaper och beteende hos nya material eller hos
befintliga material i nya tillämpningar.
inse vikten av att ta hänsyn till de processer som kan ske i
material i bruksskedet.
inse att materialläran bygger på fysik,kemi och biologi.
inse vikten av materials beteende i det långsiktiga perspektiv
som produktion och förvaltning av byggnader och anläggningar
innebär.


Kursinnehåll
I vår grundkurs Byggnadsmaterial ges en bred genomgång av
materialegenskaper och materialtyper. I fördjupningskursen BMV
väljer vi ut ett par intressanta delområden och fördjupar oss i
dem. Dessa områden är sådana som har relevans för ingenjörer i
byggsektorn samtidigt som de ger en ökad konceptuell förståelse
för materialvetenskapen och att den bygger på fysik, kemi och
biologi.
Exempel på områden som kan komma att tas upp är
materialstruktur, kompositmodellering, fukt i material och
materialmekanik. De ämnen som tas upp kan skifta något år till
år.
Fem obligatoriska laborationer är en viktig del av kursen och
kopplar starkt till föreläsningarna.Laborationerna genomförs i
små grupper (normalt om 3-4 personer). Samtliga laborationer
bygger på att deltagarna går igenom försöket som de skall
göra, genomför försöket, utvärderar resultatet, och sedan
diskuterar ett antal komplexa frågeställningar utifrån
erfarenheten av experimenet. Vid vissa av laborationerna gör olika
grupper olika laborationer och redovisar sedan dessa muntligt
inför de andra grupperna. Vid de andra laborationerna genomförs
samma laboration av alla och resultaten diskuteras gemensamt vid en
slutdiskussion. Alla måste deltaga akltivt på laborationerna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer. Skriftlig tentamen. Tentamensresultat utgör grunden för slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Skriftlig examination. 
Antal högskolepoäng: 5. Betygsskala: TH.  Prestationsbedömning: Skriftlig examination 
Kod: 0213. Benämning: Laboration. 
Antal högskolepoäng: 2,5. Betygsskala: UG.  Prestationsbedömning: Laboration 
Antagningsuppgifter
Förutsatta förkunskaper: VBM012 Byggnadsmaterial ELLER VBMA30 Byggnadsmaterial OCH
VBFA01 Husbyggnads- och installationsteknik.
Begränsat antal platser: Nej
Kursen överlappar följande kurser: VBM070
Kurslitteratur

Wadsö, L. m. fl.: Building Material Science, KFS i Lund AB.


Kontaktinfo och övrigt
Kursansvarig: Professor Lars Wadsö, Lars.wadso@byggtek.lth.se
Hemsida: http://www.byggnadsmaterial.lth.se/utbildning/vbmf05



