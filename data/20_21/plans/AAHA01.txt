
Kursplan 2020/21 AAHA01





Kursplan för
Arkitektur, baskurs A (åk 1)
Architecture, Basic Course A1
AAHA01, 9 högskolepoäng, G1 (Grundnivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur. 
Undervisningsspråk: Kursen ges på svenska

Syfte
Kursen ingår som en av fyra baskurser de två första åren
(var och en med två varianter: en för årskurs ett och en för
årskurs två) och syftar till att med stegvis progression ge
studenterna grundläggande kunskap och färdighet i att använda
arkitektens redskap, arkitektonisk gestaltning, rumsliga
förhållanden, byggnaders och städers användning och teknisk
uppbyggnad.
I baskurserna lär sig studenterna att använda redskapen för
att gestalta byggnader och miljöer i ett rumsligt sammanhang
genom att arbeta kreativt och undersökande, sammanväga olika
aspekter till en uttryckt arkitektonisk idé och att kommunicera
med ritningar, skisser, modeller text och bilder.
I baskurs A1 betonas den enskilda lägenhetens arkitektur och
dess relation till boendet.

Mål
Kunskap och förståelse
För godkänd kurs skall studenten
individuellt men med stöd av lärare kunna:
 

analysera och beskriva en bostads arkitektoniska egenskaper med
särskild tonvikt på samspelet mellan estetiska, rumsliga och
funktionella aspekter, samt att kunna sammanväga dessa aspekter i
ett individuellt gestaltat projekt.
presentera valda material och deras arkitektoniska verkan
utifrån hållbarhet, materialkaraktär, uttryck och
upplevelsemässig betydelse.


Färdighet och förmåga
För godkänd kurs skall studenten
individuellt men med stöd av lärare kunna:
 

designa en bostad på ett sätt som uttrycker en arkitektonisk
idé i ett givet rumsligt och arkitektoniskt sammanhang.
använda för uppgiften relevanta arkitektoniska begrepp och
termer såväl i resonemang om befintliga bostäder som vid
presentation av ett eget projekt.
presentera en bostad såväl muntligt som i ritningar och
modeller inför lärare och kursgrupp. Studenten ska kunna utför
en presentation som förmedlar den arkitektoniska idén och är
tydlig, korrekt och ordnad.


Värderingsförmåga och förhållningssätt
För godkänd kurs skall studenten
individuellt men med stöd av lärare kunna:
 

jämföra och värdera olika bostäder speciellt med avseende
på deras arkitektoniska värde och deras värde för olika grupper
av brukare i olika situationer.
med givna instruktioner självständigt söka kunskap och
lösningar i designprocessen.


Kursinnehåll
Undervisning sker genom föreläsningar, projektuppgifter,
övningsuppgifter, seminarier, studieresor, workshops och
skriftliga uppgifter. Huvudvikten läggs på att studenterna ska
utföra och presentera uppgifter i form av ritningar, modeller,
skisser, bild, skrift eller andra relevanta media. Terminens alla
uppgifter ska vid terminens slut sammanställas i en så kallad
portfölj som ligger till grund vid ett enskilt pedagogiskt
utvecklingssamtal.
Under kursen tränas analys och gestaltning av bostadens
arkitektur. Kursens projekt och övningar innehåller teori, analys
och tillämpande gestaltning av en bostad i ett känt sammanhang.
Häri undersöks bostadens rumsliga kvaliteter som rörelse,
rumsproportioner, ljus, funktioner, måttförhållanden och sociala
aspekter. Till detta kommer undervisning i rumslig representation
med konstnärliga tekniker.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För att få betyget godkänt måste alla inlämningskrav vara uppfyllda, alla projekt och övningar vara inlämnade, godkända och sammanställda i en portfölj. Dessutom måste studenten ha godkända resultat på workshops, samt ha minst 80 % närvaro på föreläsningar och schemalagd övningstid med assistenter på ritsal. Examinationen kommer att ske både enskilt och baserat på arbete i grupp. Projektuppgifter ska lämnas in i förväg före examinationen och kommer att examineras vid ett kritiktillfälle där studenten först presenterar sitt projekt muntligt inför studentgruppen och därefter diskuteras projektet av en bedömningsgrupp. Studenten får vid bedömningstillfället eller senast två veckor efter meddelat om projektet är godkänt eller underkänt. Om projekt inte godkänns har studenten rätt att få förnyad examination efter kompletteringar eller omarbetningar av projektet. Examinatorn ska meddela studenten vad som krävs för att få betyget godkänt. Mindre övningar kan examineras i t ex seminarieform, enskilt samtal eller skriftlig bedömning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AAH131, AAHA05
Kurslitteratur

Till varje övning hör ett häfte som innehåller såväl praktiska anvisningar som teoretisk bakgrund till det som ska tränas.


Kontaktinfo och övrigt
Kursansvarig: Jesus Mateo, jesus.mateo@arkitektur.lth.se
Kursansvarig: Monika Jonson, monika.jonson@arkitektur.lth.se
Kursansvarig: Nina Falk Aronsen, nina.aronsen@arkitektur.lth.se
Kursansvarig: Andreea Marcu, andreea.marcu@arkitektur.lth.se
Lärare: René Andersson , rene.andersson@arkitektur.lth.se
Lärare: Fredrik Linander, fredrik.linander@arkitektur.lth.se
Lärare: Erik Tonning Jensen, erik_tonning.jensen@arkitektur.lth.se
Lärare: Mika Friis, mika_katarina.friis_ingemansson@arkitektur.lth.se
Hemsida: http://www.arkitektur.lth.se/index.php?id=91179
Övrig information: Ges vartannat år för studenter i första årskursen. Innehåll och undervisning är gemensamt med Arkitektur, baskurs A2, som ges för andra årskursen. Målen för kurserna skiljer sig dock åt. Kursen är en av fyra baskurser i arkitektur under första och andra året.



