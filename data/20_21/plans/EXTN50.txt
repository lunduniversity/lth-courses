
Kursplan 2020/21 EXTN50





Kursplan för
Toxikologi
Toxicology
EXTN50, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Valfri för: N4-nbm
Undervisningsspråk: Kursen ges på engelska

Syfte
Kursen skall ge kunskaper för fördjupade studier och för
yrkesverksamhet inom framför allt det
kemisk-biologiska-biomedicinska området.

Mål
Kunskap och förståelse
För godkänd kurs skall studenten

ha kunskaper om toxikologiska grundbegrepp
ha kunskaper om toxikokinetik, toxikodynamik och
biotransformering
ha kunskaper om hur toxiska substanser kan utöva sin effekt
på molekylär-, cellulär-, organ- och organismnivå


Färdighet och förmåga
För godkänd kurs skall studenten

ha kunskaper om toxikologisk arbetsmetodik främst in
vitro-tekniker
fått träning i skriftlig och muntlig kommunikation
lagt en grund för fortsatta studier och yrkesverksamhet.


Kursinnehåll
Allmän toxikologisk grundkunskap. Upptag, fördelning och
utsöndring av för organismen främmande substanser
(toxikokinetik). Toxiska substansers verkningssätt på molekyl-,
cell-, vävnads-, organ- och organismnivåerna (toxikodynamik).
Omsättning av kroppsfrämmande substanser
(biotransformering/bioaktivering). Immuntoxikologi.
Neurotoxikologi. Genotoxikologi. Reproduktionstoxikologi.
Riskanalys. Toxikologisk metodik.

Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Undervisningen utgörs av föreläsningar, gruppövningar och laborationer. Laborationerna redovisas skriftligen. Deltagande i föreläsningar, gruppövningar och laborationer är obligatoriskt. Kursen avslutas med en skriftlig tentamen där bedömning från laborationerna ingår som delpoäng. För godkänt betyg på hela kursen krävs godkänd tentamen, godkända laborationsrapporter samt deltagande i alla obligatoriska moment. Slutbetyget avgörs genom resultatet på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTA70 Cellens biologi
EXTG50 Människans fysiologi


Begränsat antal platser: 4
Urvalskriterier: Antal poäng som har uppnåtts eller tillgodoräknats på programmet.Förtur ges till studenter vars program har kursen listad i läro- och timplanen.
Kursen överlappar följande kurser: TEK299
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart se Biologisk grundutbildnings webbsida, http://www.biol.lu.se/biologi.


Kontaktinfo och övrigt
Kursansvarig: Stina Oredsson, Stina.Oredsson@biol.lu.se
Hemsida: https://www.biologi.lu.se/utbildning/grund-och-avancerad-utbildning/kurser/kurser-avancerad-niva/biologiska-kurser-pa-avancerad-niva-for-teknologer
Övrig information: Kursen samläses med BIOR21, som ges av Biologiska institutionen. Följer inte läsperiodsindelningen.    



