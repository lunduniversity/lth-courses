
Kursplan 2020/21 FMAN95





Kursplan för
Datorseende
Computer Vision
FMAN95, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: BME4, C4, D4-bg, D4-mai, E4-bg, F4, F4-bg, F4-mai, Pi4-bam, MMSR1
Undervisningsspråk: Kursen ges på begäran på engelska

Syfte
Kursen syftar till att ge en översikt över teori och
praktiskt användbara metoder i datorseende, med tillämpningar
inom t.ex. seende system, icke-förstörande mätningar och
"augmented reality". Syftet är vidare att få studenten att
utveckla sin förmåga till problemlösning, både med och utan
dator, med användning av matematiska verktyg tagna från många
områden inom de matematiska vetenskaperna, framför allt geometri,
matristeori, algebraisk geometri, optimering, matematisk statistik,
invariantteori och transformteori.

Mål
Kunskap och förståelse
För godkänd kurs skall studenten

kunna tydligt förklara och använda grundbegrepp inom
datorseende, speciellt med avseende på projektiv geometri,
kameramodellering, epipolargeometri, stereoseende samt struktur-
och rörelseproblem för statiska och dynamiska scener.
kunna beskriva och översiktligt förklara den matematiska
teorin bakom några centrala algoritmer i datorseende (minsta
kvadratmetoden, robust modellanpassning. RANSAC,
singulärvärdesfaktorisering, konvex optimering och Newton-baserad
optimering).

 

Färdighet och förmåga
För godkänd kurs skall studenten

på ett ingenjörsmässigt sätt kunna använda programpaket
på dator för att självständigt lösa datorseendeproblem.
kunna visa god förmåga att självständigt identifiera
problem som kan lösas med datorseendetekniker samt att välja
lämplig metod.
självständigt kunna applicera grundläggande
datorseendetekniker på industriellt och forskningsmässigt
relevanta problem.
med adekvat terminologi, väl strukturerat och logiskt
sammanhängande kunna redogöra för lösningen till ett problem
inom datorseende.

 

Kursinnehåll
Projektiv geometri. Geometriska transformationer. Modellering av
kameror. Kamerakalibrering. Epipolargeometri. Stereoseende.
Fotogrammetri. Modellanpassning. Robusta metriker. Minimallösare.
3D-modellering. Geometri för ytor och dess silhuetter.
Deformerbara modeller. Visualisering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska inlämningsuppgifter innefattande både teori och datorkörningar. Godkänt resultat på alla dessa räcker för godkänt på kursen. För överbetyg fordras godkänt resultat på en skrivning och en muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAF05 Matematik - System och transformer eller motsvarande (t. ex. FMAF10 Tillämpad matematik - Linjära system).
Begränsat antal platser: 140
Urvalskriterier: Inresande behöriga utbytesstudenter har företräde till 10 platser. Rangordning bland sådana sökande görs av kursansvarig baserat på vilka relevanta kurser de sökande läst. Bland de återstående sökande bestäms prioritetsordningen av antalet avklarade poäng inom programmet. Företräde ges till studenter på program som har kursen listad i läro- och timplanen.

Kursen överlappar följande kurser: FMA270, FMA271, FMAN85
Kurslitteratur

Image group: 2015. Föreläsningsanteckningar läggs ut på nätet.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Carl Olsson, carl.olsson@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/datorseendenynykod/



