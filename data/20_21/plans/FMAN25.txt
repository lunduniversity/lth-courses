
Kursplan 2020/21 FMAN25





Kursplan för
Variationskalkyl
Calculus of Variations
FMAN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: D4, E4, F4, F4-bg, Pi4-bs, Pi4-fm, Pi4-bem
Undervisningsspråk: Kursen ges på begäran på engelska

Syfte
Kursen syftar till att presentera grundläggande teori för, och
användning av, variationskalkyl, dvs. optimeringsproblem för
''funktioner av funktioner''. Ett klassiskt exempel är det
isoperimetriska problemet: att bestämma den
slutna kurva av given längd som innesluter maximal area. Många
fysikaliska lagar kan formuleras som variationsprinciper,
t ex lagen om ljusbrytning. Variationskalkylen är också en av
hörnstenarna i den klassiska mekaniken och har många andra
tekniska tillämpningar, t ex inom systemteori och optimal
reglering.

Mål
Kunskap och förståelse
För godkänd kurs skall studenten
kunna redogöra för grunderna i teorin i samband med ett
muntligt förhör.

Färdighet och förmåga
För godkänd kurs skall studenten

kunna visa förmåga att identifiera problem som kan
modelleras med de införda begreppen.
kunna integrera metoder och synsätt från de olika delarna i
kursen för att lösa problem och besvara frågeställningar inom
kursens ram.
i tal och i skrift, logiskt sammanhängande och med
adekvat terminologi kunna redogöra för lösningen till ett
matematiskt problem inom kursens ram.


Kursinnehåll

Variationsproblem utan och med bivillkor. Eulers ekvationer med
och utan bivillkor. Legendres, Jacobis och Weierstrass nödvändiga
villkor för lokalt minimum.
Hilberts invarianta integral och Weierstrass tillräckliga
villkor för starkt lokalt minimum.
Hamiltons princip och Hamiltons ekvationer. Lagranges och
Mayers problem.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Inlämningsuppgifter och muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAB30 Flerdimensionell analys.
Begränsat antal platser: Nej
Kursen överlappar följande kurser: FMA200, MATC25
Kurslitteratur

Kot, M: A First Course in the Calculus of Variations. American Mathematical Society, 2014, ISBN: 978-1-4704-1495-5.


Kontaktinfo och övrigt
Kursansvarig: Anders Holst, studierektor@math.lth.se
Kursadministratör: Studerandeexpeditionen, expedition@math.lth.se
Lärare: Andrey Ghulchak, andrey.ghulchak@math.lth.se
Hemsida: http://www.maths.lth.se/course/newcalcvar/



