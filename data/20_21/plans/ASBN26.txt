
Kursplan 2020/21 ASBN26





Kursplan för
Landskapsarkitektur och trädgård
Landscape Architecture and Gardens
ASBN26, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom hållbar stadsgestaltning. 
Alternativobligatorisk för: MSUD1
Valfri för: A4
Undervisningsspråk: Kursen ges på engelska

Syfte
Kursens syfte är att utveckla studentens kunskap om
landskapets, den urbana grönstrukturens och trädgårdens
betydelse för livsmiljön, och förståelse för sambandet mellan
teori och praktik, samt utveckla detta i en självständig
uppsats.

Mål
Kunskap och förståelse
För godkänd kurs skall studenten

visa fördjupad kunskap om landskapets gestaltande element och
förtrogenhet med avancerade exempel på landskapsrelaterad
gestaltning.


Färdighet och förmåga
För godkänd kurs skall studenten

visa förmåga att verbalt föra kvalificerade resonemang om
landskapsgestaltningens konstnärliga och humanistiska
aspekter,
med grund i föreläsningar och anvisad litteratur visa
förmåga att i skrift beskriva, analysera och föra en fördjupad
diskussion omkring ett valt tema rörande gestaltning i eller av
landskap, grönstruktur eller bebyggelse.


Värderingsförmåga och förhållningssätt
För godkänd kurs skall studenten

visa ett respektfullt och ödmjukt förhållningssätt till
rollen som gestaltare av och i kultur- och naturlandskapet,
visa förmåga att värdera och bedöma de humanistiska,
ekologiska och kulturella konsekvenserna av ny bebyggelse i
känsliga naturområden.


Kursinnehåll
Kursens fokus är konstnärligt kvalificerad
landskapsgestaltning. Kursen tar upp olika aspekter på landskap
och trädgård, såsom trädgårdskonstens historia,
kulturlandskapets förändring, stadslandskapet och naturmiljöns
betydelsen för människors välbefinnande. Kursen ger studenterna
tillfälle att vidga sina referenser av konstnärligt kvalificerade
exempel på gestaltningsprojekt och komma i kontakt med
framstående praktiker inom landskapsgestaltningens område.
Undervisningen sker i form av föreläsningar, studiebesök och
enskilt uppsatsskrivande

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd uppsats, samt minst 80% aktiv närvaro vid föreläsningar, genomgångar, exkursioner och seminarium.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASB111, ASBN25
Kurslitteratur

Jellicoe, G. & S: The Landscape of Man. Thames and Hudson, London 1975, 1987.
Osser, T.: The History of Garden Design, Thames & Hudson London 1991.
Moore, Mitchell, Turnbull: The Poetics of Garden, MIT Press 1993.
Spens, M: Gardens of the Mind, Antique Collectors Club, London 1992.
Stad & Land no. 150: Parks and Gardens in Sweden, Tralala Reklambyrå, Lund 1997.
Kurskompendium samt litteratur efter eget val.


Kontaktinfo och övrigt
Kursansvarig: Ass. professor Peter Siöström, Peter.Siostrom@arkitektur.lth.se
Övrig information: Kursens fokus på konstnärligt avancerad landskapsgestaltning är ämnat att inspirera och utveckla studentens kreativa förmåga och utgöra ett stöd för gestaltningsuppgiften i kursen ASBN16 Det nya stadslandskapet (15 hp).



