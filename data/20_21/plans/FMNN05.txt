
Kursplan 2020/21 FMNN05





Kursplan för
Simuleringsverktyg
Simulation Tools
FMNN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: D4, F4, F4-bs, Pi4-bs, Pi4-pv
Undervisningsspråk: Kursen ges på begäran på engelska

Syfte
Simuleringsteknik är ett ämne som kräver såväl
erfarenhet av modellering som goda kunskaper i numerisk analys
samt programmeringsförmåga. Kursens syfte är att ge studenter i
en sen fas av utbildningen möjligheten att praktiskt arbeta i små
arbetslag med industrinära beräkningsproblem inom modellering av
komplexa mekaniska system. Studenterna får i kursen se hur
matematiska  metoder kan återfinnas på olika nivåer i
industrinära simuleringsverktyg. I synnerhet kommer numeriska
metoder för ordinära differentialekvationer, med
diskontinuiteter och/eller algebraiska bivillkor, samt numeriska
metoder för att lösa stora system av ickelinjära
ekvationssystem att utgöra kursens ryggrad.

Mål
Kunskap och förståelse
För godkänd kurs skall studenten

kunna ange vilka frågeställningar de använda programmen
besvarar.
beskriva de numeriska metoder som används i vanliga
kommersiella simuleringsverktyg.
kunna göra egna resultatbedömningar för några
exempelproblem.
kunna redogöra för strukturella likheter mellan olika
ingenjörsproblem som behandlas i kursen.


Färdighet och förmåga
För godkänd kurs skall studenten

självständigt kunna tillämpa och kritiskt evaluera numeriska
metoder som finns i industriella programpaket.
skriva en rapport som med adekvat terminologi, och
algoritmiskt välstrukturerat, redogör för matematiska metoder
som används i industrinära simuleringsverktyg.


Kursinnehåll
Teoridel: Numerisk behandling av ordinära
differentialekvationer med diskontinuiteter och/eller algebraiska
bivillkor och av tidsberoende partiella differentialekvationer.
Modelleringsvarianter, variationsintegratorer och andra speciella
modelleringsanpassade numeriska metoder. Introduktion till ett
modelleringsspråk.
Praktisk del: Numeriska experiment med
beräkningsverktyg i kommersiell, industrirelevant programvara som
t.ex. FEniCS. Likartade experiment med egen kod i Python.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Inlämningsrapport i flera delar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMNN10 Numeriska metoder för differentialekvationer eller liknande kurs.
Begränsat antal platser: Nej
Kursen överlappar följande kurser: FMN145, NUMN05
Kurslitteratur

Relevant material (tidskriftsartiklar samt utdrag ur webbaserade handböcker) delas ut vid kursstart.


Kontaktinfo och övrigt
Studierektor: Anders Holst, Studierektor@math.lth.se
Kursansvarig: Claus Führer, claus.fuhrer@na.lu.se
Kursadministratör: Student Office, expedition@math.lth.se
Hemsida: http://www.maths.lth.se/na/courses/FMNN05



