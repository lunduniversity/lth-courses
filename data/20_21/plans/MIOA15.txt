
Kursplan 2020/21 MIOA15





Kursplan för
Industriell ekonomi, allmän kurs
Managerial Economics, Basic Course
MIOA15, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Teknik. 
Obligatorisk för: B3, K3
Valfri för: BI4, BME4, RH4
Undervisningsspråk: Kursen ges på svenska

Syfte
Kursens syfte är att ge en allmän ekonomisk översikt,
grundläggande kunskaper om ingenjörsetik samt förbereda
ingenjören för etiska dilemman i sin framtida yrkesroll.
Studenterna ska utgående från ett ekonomiskt perspektiv få
förståelse för hur olika delsystem i företaget samverkar.
Kursen avser att ge grundläggande förmåga att förstå och
använda de ekonomiska, affärsmässiga och etiska begreppen. Även
de grundläggande modellerna som används i dessa sammanhang ingår
i kursen. Utgående från dessa baskunskaper ska studenterna göra
bedömningar med hänsyn till den helhet företaget utgör.
Speciellt betonas de baskunskaper i industriell ekonomi som kommer
att vara nödvändiga i en civilingenjörs yrkesverksamhet.

Mål
Kunskap och förståelse
För godkänd kurs skall studenten

förklara och förstå den grundläggande företagsekonomiska
begreppsapparaten.
förklara och förstå moralfilofiska begrepp och teorier
beskriva grundläggande begrepp och modeller inom följande
områden: affärsidé, strategi samt organisation och
marknadsföring.
förstå och beskriva modeller och nyckelbegrepp inom produkt-
och investeringskalkylering.
beskriva och ha förståelse för grundläggande extern
affärsredovisning.
formulera kapitalbehovsberäkningar på detaljnivå i
tillverkande företag.
ha inblick i möjliga finansieringsalternativ.


Färdighet och förmåga
För godkänd kurs skall studenten

använda och syntetisera grundläggande företagsekonomiska
modeller och begrepp inom produktkalkylering och
investeringsbedömning.
övergripande tillämpa löpande extern redovisning och göra
bokslut samt med hjälp av nyckeltal utvärdera ett företags
årsredovisning.
använda kapitalbehovsberäkningar på detaljnivå i
tillverkande företag.
identifiera och analysera etiska problem och dilemman i
professionella och organisatoriska sammanhang som ingenjören
deltar i.


Värderingsförmåga och förhållningssätt
För godkänd kurs skall studenten

visa insikt i teknikens möjligheter och begränsningar, dess
roll i samhället och människors ansvar för hur den används,
inbegripet sociala, ekonomiska och etiska aspekter samt miljö-
och arbetsmiljöaspekter.


Kursinnehåll

Efter en allmän introduktion om företaget som studieobjekt
introduceras ett antal ekonomiska och etiska grundbegrepp och
modeller. Först belyses områdena affärsidé, strategi,
organisation och marknadsföring. Därefter beskrivs kostnads- och
intäktsanalysens grundbegrepp följt av resultatplaneringsmodeller
som beskriver hur dessa grundläggande ekonomiska begrepp påverkas
av volymen. Produktkalkylering behandlas ingående. Både
självkostnadskalkyler och bidragskalkyler beskrivs med syftet att
studenterna ska kunna tillämpa modellerna och förstå deras
starka och svaga sidor.
När man ska inhämta data till olika kalkyler och modeller
behöver man ha översiktlig förståelse för hur den ekonomiska
informationen lagras i ett företag. Denna kunskap förmedlas genom
att bokföringslagens innehåll översiktligt beskrivs, med bland
annat övningar där studenterna praktiskt får pröva på att
tillämpa löpande redovisning och göra bokslut. Tonvikten ligger
på extern redovisning. En översiktlig genomgång av basplanen
ingår i kursen. Även innehållet i årsredovisningslagen beskrivs
översiktligt. Fokus ligger här mer på förståelse av
företagets årsredovisning och att kunna genomföra en
räkenskapsanalys. Dessa grundläggande färdigheter inom
affärsredovisning erbjuds studenterna att tillämpa på en
laboration där man i grupper om två får möjlighet att simulera
affärshändelser i ett aktiebolag. Varje affärshändelse
bokförs, och under spelets gång görs ett antal bokslut samt
uppföljning av hur det går för företaget med hjälp av
nyckeltal.
Genom hela kursen gäller att de baskunskaper i industriell ekonomi
som kommer att vara nödvändiga i en civilingenjörs
yrkesverksamhet speciellt betonas. Det märks extra tydligt då
investeringsbedömning behandlas. Här beskrivs de grundläggande
statiska modellerna för investeringsbedömning ingående då det
är viktigt att en civilingenjör kan ta fram riktiga
lönsamhetsbedömningar som beslutsunderlag vid
investeringssituationer. Om detta investeringsunderlag ska vara
komplett för ett tillverkande företag krävs ofta att
kapitalbehovsberäkningar görs. Detaljanalys för att bestämma
behovet av kapital behandlas ingående i kursen. Hur man kan
finansiera ett företags verksamhet beskrivs därefter
översiktligt.
Avslutningsvis behandlas etiska frågeställningar, förknippade
med affärsmässiga beslut i tekniska och organisatoriska
sammanhang. De olika verktyg, metoder och modeller som tas upp i
kursen, baseras på antaganden och värderingar vars konsekvenser
inte alltid är uppenbara. Kursen identifierar och analyserar
sådana komplexa situationer som ingenjören ställs inför och
där lojalitetskonflikter synliggörs, t.ex. mellan ingenjörens
etik, uppdragsgivaren och samhällets olika normer och regleringar.
Detta genomförs och examineras vid en förberedd, casebaserad
gruppövning,

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänt praktikfall, skriftlig examination och godkänt resultat på etikmomentet. Den skriftliga examinationen består av 60 poäng varav 5 poäng kommer från godkänt praktikfall. För godkänt resultat krävs 30 poäng. Slutbetyg för kursen baseras på den skriftliga examinationen. Etikmomentet examineras med G/U.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Industriell ekonomi, allmän kurs. 
Antal högskolepoäng: 6. Betygsskala: TH.  Prestationsbedömning: 30 p av 60 p  Delmomentet omfattar: Godkänd tentamen   
Kod: 0218. Benämning: Praktikfall. 
Antal högskolepoäng: 0. Betygsskala: UG.  Prestationsbedömning: Förberedd inlämningsuppgift och aktivt medverkan vid casediskussionen 
Kod: 0318. Benämning: Ingenjörsetik. 
Antal högskolepoäng: 1,5. Betygsskala: UG.  Prestationsbedömning: Förbered inlämningsuppgift och aktivt medverkan vid case diskussion  Delmomentet omfattar: Casebaserad examination 
Antagningsuppgifter
Begränsat antal platser: Nej
Kursen överlappar följande kurser: MIO012, MIO080, MIOA01, MIOA12
Kurslitteratur

Möller, J (red): Övningar i Industriell ekonomi, Liber-Hermods, senaste versionen.
Olsson, J & Skärvad, P-H: Företagsekonomi 100 Faktabok, Liber-Hermods, senaste versionen.
Becker,M (red): Kompendium i Industriell ekonomi AK.
Kompendium i ingenjörsetik.


Kontaktinfo och övrigt
Kursansvarig: Universitetsadjunkt Mona Becker, Mona.Becker@iml.lth.se
Hemsida: http://www.pm.lth.se
Övrig information: Endast en av kurserna MIOA12, MIOA15, MIO012 eller MIOA01 får ingå i examen.



