
Kursplan 2020/21 FMAB20





Kursplan för
Linjär algebra
Linear Algebra
FMAB20, 6 högskolepoäng, G1 (Grundnivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Obligatorisk för: BI1, BME1, C1, D1, E1, F1, I1, L1, M1, MD1, N1, Pi1, V1
Undervisningsspråk: Kursen ges på svenska

Syfte
Kursens syfte är att ge en grundläggande introduktion till den
linjära algebran. Särskild fokus läggs på den roll denna spelar
i tillämpningar inom teknikämnen av olika slag, med avsikt att ge
den blivande civilingenjören en god grund för vidare studier i
såväl matematik som andra ämnen. Syftet är vidare att utveckla
studenternas förmåga att lösa problem och att tillgodogöra
sig matematisk text.

Mål
Kunskap och förståelse
För godkänd kurs skall studenten

med säkerhet kunna lösa linjära ekvationssystem samt visa
förmåga att geometriskt tolka lösningar till sådana
system.
kunna representera, hantera och räkna med grundläggande
geometriska objekt i tre dimensioner som punkter, vektorer, linjer
och plan.
kunna ge prov på en allmän förståelse för matrisbegreppet
och dess koppling till begreppet linjär avbildning samt kunna
utföra elementära matrisoperationer och lösa
matrisekvationer.
kunna redogöra för innehållet i några centrala
definitioner, satser och enklare bevis.


Färdighet och förmåga
För godkänd kurs skall studenten

kunna demonstrera en god algebraisk räkneförmåga inom
kursens ram.
i samband med problemlösning kunna visa förmåga att
självständigt välja och använda matematiska metoder inom
linjär algebra.
i samband med problemlösning kunna visa förmåga att
integrera begrepp från kursens olika delar.
kunna visa förmåga att redogöra för ett matematiskt
resonemang på ett strukturerat och logiskt sammanhängande
sätt.


Kursinnehåll
Linjära ekvationssystem.
Vektorer. Baser och koordinatsystem. Ekvationer för linjer och
plan i rymden. Skalärprodukt med tillämpningar. Vektorprodukt med
tillämpningar.
Matriser. Rang. Linjära avbildningar. Determinanter.
Egenvärden och egenvektorer. Minsta kvadrat-metoden. Linjära rum
och underrum.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen omfattande teori och problem.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: FMA421, FMA656, FMA425, FMAA20, FMA420, FMAA55
Kurslitteratur

Andersson, K G: Lineär algebra. Studentlitteratur, 2000, ISBN: 978-91-44-01608-5. Andra upplagan.  Används programmen F, I och Pi.
Extramaterial. Studieguide med kompletterande övningar. Distribueras av institutionen.
Månsson, J & Nordbeck, P: Övningar i Linjär algebra. Studentlitteratur, 2019, ISBN: 978-91-44-13355-3. Används av programmen Bi, BME, C, D, E, L, M, MD, N och V.
Månsson, J & Nordbeck, P: Linjär algebra. Studentlitteratur, 2019, ISBN: 978-91-44-12740-8. Används av programmen Bi, BME, C, D, E, L, M, MD, N och V.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/linalgnykod/



