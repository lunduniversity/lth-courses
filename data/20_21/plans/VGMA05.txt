
Kursplan 2020/21 VGMA05





Kursplan för
Geodetisk mätningsteknik
Geodetic Surveying
VGMA05, 6 högskolepoäng, G1 (Grundnivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: IBYA1, IBYI1, IBYV1
Undervisningsspråk: Kursen ges på svenska

Syfte
Kursens syfte är att ge inledande kunskaper om begrepp och
metoder i geodetisk mätningsteknik, satellitgeodesi (GPS) och
fotogrammetri samt tillämpningar på verklighetsnära problem.
Kursen avser att skapa förståelse för sambanden mellan geodesi,
kartprojektioner, satellitgeodesi, geodetisk mätningsteknik och
fotogrammetri.

Mål
Kunskap och förståelse
För godkänd kurs skall studenten

Förklara grundläggande begrepp inom geomatikområdet.
Beskriva de grundläggande principerna för
satellitpositionering.
Förstå och utforma lösningar av olika praktiska
problemställningar enligt föreskrifter och normer.


Färdighet och förmåga
För godkänd kurs skall studenten

Tillämpa den metodik som används vid lösning av geodetiska
problemställningar inom plan och höjdmätning.
Utföra enklare utjämningsräkningar med hjälp av
minsta-kvadratmetoden (MK).
Utföra enklare praktiska fältmoment.


Kursinnehåll

Kursen omfattar geodesins grundbegrepp och definitioner,
kartprojektioner, stommätning, transformationer,
satellitpositionering(GPS), plan- och höjdmätning, felteori, och
introduktion till fotogrammetri.
Bygg- och anläggningsmätningens speciella förutsättningar
belyses.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt deltagande i fältövning. Fältövningarna genomförs vid LTH i Lund. Eventuella reskostnader bekostas av teknologen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VGMF15, VGM630
Kurslitteratur

Ollvik, L.: Geodetisk mätningsteknik. Institutionen för teknik och samhälle, 2015.


Kontaktinfo och övrigt
Kursansvarig: Sadegh Jamali, sadegh.jamali@tft.lth.se
Hemsida: http://www.tft.lth.se



