
Kursplan 2020/21 MAMF35





Kursplan för
Människan i extrema miljöer
Human in Extreme Environments
MAMF35, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Valfri för: BME4-br
Undervisningsspråk: Kursen ges på engelska

Syfte
Kursens övergripande mål är att ge de studerande fördjupade
kunskaper och färdigheter i fysiologi och miljöns påverkan på
människans fysiska välbefinnande, hälsa och
prestationsförmåga.

Mål
Kunskap och förståelse
För godkänd kurs skall studenten

visa djupare kunskap inom risker kopplade till människans
vistelse i extrema miljöer under arbetet, utelivet,
äventyrsturism samt extremsporter;
visa förståelse om de avgörande fysiska och fysiologiska
faktorer som inverkar på människans hälsa, arbetsförmåga,
komfort och levnadsförhållandena i extrema miljöer;
visa förståelse för människans kapacitet och
adaptionsbegränsningar till extrema miljöer, t.ex. värme, kyla,
kallt vatten, brand, hög höjd.


Färdighet och förmåga
För godkänd kurs skall studenten

kunna bedöma olika metoders användbarhet och
tillförlitlighet och använda dem för val av strategier för att
minska eller eliminera effekter av extrema miljöer, t.ex. genom
beteende, val av kläder och utrustning;
använda prediktionsmodeller for beskrivning av samspel mellan
människan och miljön;
vara beredd att använda tillgängliga mätmetoder för
bedömning av miljöns effekter på människan.


Värderingsförmåga och förhållningssätt
För godkänd kurs skall studenten

självständigt och kritiskt tolka information;
reflektera över sin egen utveckling och behov av ytterligare
kunskap inom området.

 
 

Kursinnehåll
Kursen ger ökad kunskap om och förståelse för valda ämnen
inom fysiologi och miljöns påverkan på människans fysiska
välbefinnande, hälsa och prestationsförmåga. Bland ämnena
ingår

introduktion till expositionsbedömning och den mänskliga
prestationsförmågans begränsningar
fysisk arbetsförmåga och mänsklig prestation
människans värmebalans och värmeutbyte med omgivningen
varma och kalla miljöer
brand och syrefattiga miljöer
kallt vatten och dykning
hög höjd och rymdmiljö
förebyggande åtgärder och personlig skyddsutrustning
kläder och prestation
metoder för riskbedömning och simulering
nationella och internationella regler och föreskrifter

Kursens teoretiska avsnitt kompletteras med
övningar/laborationer, och grupp/projektarbetet.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Muntliga och skriftliga redovisningar av grupparbeten, laborationer och projektarbete, samt en individuell skriftlig tentamen.
Undervisning sker i form av föreläsningar, grupparbeten och laborationer. Handledning ges via en nätbaserad undervisningsplattform (LUVIT). Obligatorisk närvaro krävs vid föreläsningar, grupparbeten och laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: TFRC70
Kurslitteratur

Prevent: Personlig skyddsutrustning. Prevent, Stockholm, Sverige, 2008, ISBN: 978-91-7365-027-4.
Holmér, I.: Human performance in extreme environments. Kompendium, Lund University. 2009. Kompendium.
Åstrand, P-O., Rohdahl, K., Dahl, H., Strömme, S.: Textbook of work physiology: Physiological bases of exercise. Champaign, IL: Human Kinetics, 2003, ISBN: 0-7360-0140-9. Rekommenderad läsning för fördjupning inom ämnet.
Auerbach P.S.: Wilderness medicine. Mosby, Elsevier, 2007, ISBN: 978-0-323-03228-5. Rekommenderad läsning för fördjupning inom ämnet.
Gunga H.-C.: Human Physiology in Extreme Environments. Elsevier, 2015, ISBN: 978-0-12-386947-0. Rekommenderad läsning för fördjupning inom ämnet.
Selection of published articles. Valda vetenskapliga artiklar kopplade till specifika föreläsningar.


Kontaktinfo och övrigt
Kursansvarig: Chuansi Gao, chuansi.gao@design.lth.se
Kursadministratör: Lena Leveen, lena.leveen@certec.lth.se
Hemsida: http://www.eat.lth.se/termisk-miljoe/utbildning/mamf35-och-tfrc70-maenniskan-i-extrema-miljoeer/
Övrig information: Kursen ger aktuell kunskap om påverkan på människan av den yttre miljön med avseende på framför allt fysisk arbetsförmåga, kondition (max och sub-max syreupptagning), värme och kyla, kallt vatten och dykning, lufttrycksförhållanden, syrefattiga miljöer samt metoder och strategier för riskbedömning och åtgärdande.



