
Kursplan 2020/21 MION05





Kursplan för
Affärsmarknadsföring
Business Marketing
MION05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: E5-pla, I4-ai, M4, MD4
Undervisningsspråk: Kursen ges på svenska

Syfte
Kursens syfte är att skapa en förståelse för
marknadsföringsfunktionens betydelse i företagets värdeskapande,
samt hur denna kan integrera affärsutvecklings- och
innovationsprocesserna. Kursen kompletterar och utvecklar
ingenjörers övriga kompetensområden, genom att sätta dessa i
ett affärsmässigt sammanhang där dess värde ur ett
kundperspektiv uppmärksammas. Kursen ger fördjupad kunskap i
industriell-, konsument- och relationsmarknadsföring. Vidare ger
kursen en förståelse för de särskilda utmaningar som
kunskapsintensiva och innovativa produkter och tjänster ställs
inför vid marknadsföring.

Mål
Kunskap och förståelse
För godkänd kurs skall studenten

kunna tillämpa marknadsföringens metoder och modeller för
att analysera och beskriva ett företags marknadsfunktion och
marknadsstrategi. Särskild vikt läggs här vid
marknadsföringsfunktionens betydelse för företagets innovativa
processer.


Färdighet och förmåga
För godkänd kurs skall studenten

ha förmåga och färdighet att självständigt utforma
marknadsstrategier, särskilt avseende kunskapsintensiva produkter,
tjänster och innovationer. Däri ingår att definiera, samla in,
bearbeta samt presentera relevant information.
kunna analysera och beskriva konsekvenserna av hur ny teknologi
påverkar och förändrar förutsättningarna för företagens
marknadsrelationer.
kunna använda etablerade facktermer och på ett tydligt sätt
kommunicera med olika funktioner inom och utom företaget i
marknadsföringsfrågor, samt självständigt kunna tillgodogöra
sig litteratur på området och ytterligare förkovra sig vid
behov.


Kursinnehåll
Kursen innehåller en fördjupning av marknadsföringens olika
teoretiska skolor, nyckeltermer och modeller, med särskilt fokus
på industriella och teknologiintensiva företags organisering av
marknadsfunktionen, och utformning av marknadskommunikation samt
interaktion med relevanta aktörer. Kursen innehåller även en
introduktion av området innovations-marknadsföring.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av tre delar: skriftlig tentamen av kursens litteratur, godkända övningsuppgifter och grupparbete som redovisas skriftligt och muntligt. Slutbetyget är en viktning av tentamen (60 %) och grupparbete (40 %). Obligatoriska moment: övningar samt presentation av grupparbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Affärsmarknadsföring. 
Antal högskolepoäng: 7,5. Betygsskala: UG. 
Kod: 0210. Benämning: Praktik. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
MIO012/MIOA01/MIOA12/MIOA15  Industriell ekonomi A, Grundkurs i  Marknadsföring 


Begränsat antal platser: Nej
Kursen överlappar följande kurser: MIO150
Kurslitteratur

Mohr, Sengupta & Slater: Marketing of High-technology Products and Innovations. Pearson. (senaste utgåvan).
Kurskompendium.


Kontaktinfo och övrigt
Kursansvarig: Universitetslektor Ola Alexanderson, Ola.Alexanderson@iml.lth.se
Hemsida: http://www.pm.lth.se



