
Kursplan 2020/21 FMSF15





Kursplan för
Markovprocesser
Markov Processes
FMSF15, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: BME4, C4, D4-ns, E4, F4, F4-bg, F4-bm, I4, Pi4-ssr, MMSR2
Undervisningsspråk: Kursen ges på engelska

Syfte
Markovkedjor och -processer är en klass av modeller som
förutom en rik matematisk struktur också har tillämpningar inom
många discipliner som t.ex. telekommunikation och produktion (kö-
och lagerteori), tillförlitlighetsanalys, finansmatematik (t.ex.
dolda Markovmodeller), reglerteori och bildbehandling
(Markovfält).
Syftet med kursen är att studenten skall tillägna sig de
grundläggande begreppen och metoderna för Poissonprocesser,
diskreta Markovkedjor och -processer, och också lära sig att
tillämpa dessa. Inom kursen ges exempel på tillämpningar från
olika fält, för att underlätta för studenten att använda
kunskaperna inom andra kurser där Markovmodeller förekommer.

Mål
Kunskap och förståelse
För godkänd kurs skall studenten

förklara Markovbegreppet och intensitetsbegreppet, samt
förklara begreppen beständighet, kommunikation, stationär
fördelning, och hur de relaterar till varandra
genomföra beräkningar av stationära fördelningar
och absorptionstider för diskreta Markovkedjor och
-processer
förklara Poissonprocessens lämplighet som modell för
sällsynta händelser, och genomföra beräkningar av
sannolikheter med hjälp av Poissonprocessens egenskaper i en och
flera dimensioner.


Färdighet och förmåga
För godkänd kurs skall studenten

konstruera en modellgraf för en Markovkedja eller
-process som beskriver ett givet system, och använda modellen
för att studera systemet
i samband med problemlösning visa förmåga att
integrera kunskaper från de olika delarna av kursen
läsa och tolka enklare litteratur med inslag av
Markovmodeller och tillämpningar av dessa


Värderingsförmåga och förhållningssätt
För godkänd kurs skall studenten

identifiera problem som kan lösas med Markovmodeller, och
välja lämplig metod
använda kunskaper om Markovmodeller i andra kurser,
samt överföra begrepp, verktyg och kunskaper mellan olika
kurser där Markovmodeller används


Kursinnehåll
Markovkedjor: modellgrafer, Markovbegreppet,
övergångssannolikheter, beständiga och transienta tillstånd,
positivt och nollbeständiga tillstånd, kommunikation, existens
och unikhet av stationär fördelning samt beräkning av densamma,
absorptionstider.
Poissonprocessen: små talens lag, räkneprocessen,
händelseavstånd, icke-homogena processer, uttunning och
superposition, processer på generella rum.
Markovprocesser: övergångsintensiteter, tidsdynamik, existens
och unikhet av stationär fördelning samt beräkning av densamma,
födelsedöds-processer, absorptionstider.
Introduktion till förnyelseteori och regenerativa
processer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt obligatorisk närvaro på laborationerna
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen. 
Antal högskolepoäng: 6,5. Betygsskala: TH.  Prestationsbedömning: Skriftlig tentamen. 
Kod: 0215. Benämning: Laborationsdel 1. 
Antal högskolepoäng: 0,5. Betygsskala: UG.  Prestationsbedömning: Första datorlaborationen 
Kod: 0315. Benämning: Laborationsdel 2. 
Antal högskolepoäng: 0,5. Betygsskala: UG.  Prestationsbedömning: Övriga datorlaborationer 
Antagningsuppgifter
Förkunskapskrav:
FMAA20 Linjär algebra med introduktion till datorhjälpmedel eller FMAB20 Linjär algebra eller FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs
FMAB30 Flerdimensionell analys eller FMAB35 Flerdimensionell analys med vektoranalys eller FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs


Begränsat antal platser: Nej
Kursen överlappar följande kurser: FMS180, MASC03
Kurslitteratur

Lindgren, G. & Rydén, T.: Markovprocesser. KFS, 2002.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/masc03/
Övrig information: Kursen ges även på naturvetenskaplig fakultet med koden MASC03.



