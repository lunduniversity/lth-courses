
Kursplan 2020/21 FHLN10





Kursplan för
Modern experimentell mekanik 
Modern Experimental Mechanics
FHLN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Nanovetenskap. 
Valfri för: BME4-br, F4, F4-aft, M4-bem, MNAV1
Undervisningsspråk: Kursen ges på engelska

Syfte
Kursens syfte är att introducera tekniker och möjligheter i
modern experimentell mekanik för att karakterisera mekaniken hos
fasta, porösa och pulverformiga material genom att använda
diverse fysikaliska tekniker och speciellt fullfältsanalyser.
Kursen inriktar sig speciellt på icke-destruktiva och
fullfältsanalyser genom att använda optiska metoder (med fokus
på digital bildkorrelation), röntgen- och neutronbilder samt
spridning och vågutbredning. Inversa analyser och digital bild-
och signalbehandling i samband med experimentella analyser kommer
också att utföras.

Mål
Kunskap och förståelse
För godkänd kurs skall studenten

vara bekant med olika moderna experimentella tekniker,
speciellt fullfältsmätningar, för att studera mekaniken
hos fasta, porösa och pulverformiga material
förstå begreppen digital bildkorrelation och experimentella
uppställningar
förstå grunderna i de neutron- och röntgentekniker som
används i experimentell mekanik
förstå grunderna i vågutbredning och vågmätningar i
experimentell mekanik


Färdighet och förmåga
För godkänd kurs skall studenten

kunna formulera och lösa enkla inversproblem i experimentell
mekanik
kunna formulera och genomföra enkla digitala bild- och
signalbehandlingsprocesser
kunna tolka och diskutera resultat från olika experimentella
tekniker


Värderingsförmåga och förhållningssätt
För godkänd kurs skall studenten

kunna föreslå lämpliga experimentella metoder för att svara
på en given forskningsfråga
kunna bedöma felkällor i experimentella analyser
kunna uppskatta begränsningar hos olika experimentella
metoder


Kursinnehåll

Fullfälts experimentell analys
Inversa metoder i experimentell mekanik
Digital bild- och signalbehandling i experimentell mekanik
Optiska metoder och digital bildkorrelation för kinematisk och
"strain field"-mätning
Röntgen- och neutrontekniker inom experimentell mekanik
Ultraljuds- och akustiska metoder

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Fyra korta skriftliga/praktiska uppgifter under kursen och en sammanfattande skriftliga uppgift i slutet av kursen. Alla dessa uppgifter bidrar till slutbetyget, som har betygen U, 3, 4, 5. Om underkänt kan extra uppgifter anordnas efter kontakt med kursansvarig.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kurser i matematik, och mekanik eller hållfasthetslära
Begränsat antal platser: Nej
Kontaktinfo och övrigt
Kursansvarig: stephen hall, stephen.hall@solid.lth.se
Hemsida: http://www.solid.lth.se/education/courses/modern-experimental-mechanics-fhln10/



