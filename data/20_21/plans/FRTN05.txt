
Kursplan 2020/21 FRTN05





Kursplan för
Olinjär reglering och servosystem
Non-Linear Control and Servo Systems
FRTN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Valfri för: D4, E4-ra, F4, F4-r, M4-me, Pi4-ssr, MMSR2
Undervisningsspråk: Kursen ges på engelska

Syfte
Syftet med kursen är att lära sig känna igen viktiga
olinjära reglerproblem, att behärska de viktigaste
analysmetoderna för olinjära system samt att använda några
praktiska verktyg för olinjär design.

Mål
Kunskap och förståelse
För godkänd kurs skall studenten

kunna definiera grundläggande reglertekniska
stabilitetsbegrepp
ha insikt i grundläggande skillnader mellan olinjära och
linjära dynamiska system
kunna linjärisera olinjära dynamiska modeller kring
jämviktspunkter och trajektorier
kunna analysera inverkan av vanliga olinjäriteter i
reglerkretsar (mättning, glapp, dödzon mm) samt hur man
reglertekniskt skall kunna hantera dessa
förstå stabilitetsanalys såsom Lyapunov teori,
lågförstärkningssats och cirkelkriteriet och hur den tillämpas
i reglerdesign
kunna översiktligt redogöra för moderna riktningar inom
olinjär reglering


Färdighet och förmåga
För godkänd kurs skall studenten

kunna matematiskt modellera och simulera enklare olinjära
system.
kunna analysera gränssvängningar med avseende på
kvantitativa och kvalitativa egenskaper
kunna designa regulatorer för enklare olinjära
system utifrån modellbaserad olinjär reglering och
reläåterkopplade system
kunna lösa enklare optimeringsproblem och tolka lösningar i
form av framkopplings- resp återkopplingslösningar
praktiskt kunna tillämpa reglerdesign för verkliga olinjära
processer under laborationer.
kunna använda datorhjälpmedel för simulering och analys av
olinjära system


Värderingsförmåga och förhållningssätt
För godkänd kurs skall studenten

förstå samband och begränsningar då enkla modeller används
för att beskriva komplexa dynamiska system
kunna värdera dominerande olinjäriteter och dynamik
visa förmåga till lagarbete och samverkan i grupp vid
laborationer.


Kursinnehåll
Alla verkliga reglersystem är olinjära. Ibland duger de
linjära metoder som presenteras i våra andra kurser för att
analysera och konstruera reglersystem även för olinjära
processer men ofta kan man få bättre prestanda och större
förståelse för systemet om man använder olinjära metoder.
Kursen beskriver de vanligaste situationerna man ställs inför i
praktiken samt de mest användbara metoderna.
Laborationer
Beskrivande funktionsanalys och regulatordesign med
dödzonskompensering på en
lufttrottel för bilmotorer.
Energibaserad design av uppsving för en inverterad pendel.
Trajektoriegenerering via optimal regleringsansats för pendel på
vagn.
Förläsningsinnehåll
Olinjära fenomen. Matematisk modellering av olinjära system.
Jämviktspunkter. Linjärisering kring jämviktspunkter och
trajektorier, Fasplansanalys, Stabilitetsteori omfattande
Lyapunovmetoder, cirkelkriteriet, lågförstärkningssatsen samt
passivitet, Datorhjälpmedel för simulering och analys, effekter
av mättning, friktion, glapp och kvantisering i reglerkretsar,
Beskrivande funktioner för analys av gränssvängningar,
Högförstärkningsmetoder och reläåterkoppling, optimal
reglering samt olinjära syntes- och designmetoder.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), tre laborationer. Vid färre än fem anmälda kan omtentamina ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen 
Kod: 0214. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänt genomförande av laborationen 
Kod: 0314. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänt genomförande av laborationen 
Kod: 0414. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänt genomförande av laborationen 
Antagningsuppgifter
Förutsatta förkunskaper: FRTF05 Reglerteknik AK.
Begränsat antal platser: Nej
Kursen överlappar följande kurser: FRT075
Kurslitteratur

Fastställs senast 1 mån innan kursstart och tillkännages på kursens hemsida: www.control.lth.se/course/FRTN05/.


Kontaktinfo och övrigt
Kursansvarig: Anders Rantzer, anders.rantzer@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN05



