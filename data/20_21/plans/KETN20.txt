
Kursplan 2020/21 KETN20





Kursplan för
Hållbar processdesign
Sustainable Process Design
KETN20, 15 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Obligatorisk för: K4-p, W4-p
Valfri för: B4-pt
Undervisningsspråk: Kursen ges på begäran på engelska

Syfte
Energi- och resurseffektiva processer är en förutsättning
för ett hållbart samhälle. Effektivisering av energi- och
materialutnyttjande kan uppnås genom optimering av befintliga
processer i en industri, genom processintegration av energi och
material mellan olika industrier, och mellan industri och
samhälle. Detta medverkar till ett hållbarare utnyttjande av
begränsade resurser, lägre produktionskostnader och en minskad
miljöpåverkan. Avancerad processdesign är grundbulten i detta
arbete.
Syftet med kursen är att ge studenten de verktyg som behövs för
att kombinera flera enhetsoperationer i en industriell process och
att studera beroendet mellan enhetsoperationer och hur det samlade
resursutnyttjandet påverkas då nyckelparametrar varieras.

Mål
Kunskap och förståelse
För godkänd kurs skall studenten
• Genom tekniska designberäkningar kunna värdera olika
processers energieffektivitet, råmaterialutnyttjande
och miljöpåverkan.
• På designstadiet kunna optimera integrationen av
energiomvandlingsprocesser med avseende på
energieffektivitet och miljöpåverkan, samt diskutera styrkor
och svagheter med vald design.
• Kunna beskriva hur design av olika processteg beror av
fysikaliska transportprocesser och fasjämvikter och hur detta
påverkar optimering när olika processteg ska integreras till en
industriell process.
• Kunna använda flowsheeting som verktyg för att beskriva hur
energiomvandlingsprocesser, separationsprocesser och
reaktionsteknik påverkar designen av olika processteg, samt hur
integrering av dessa processteg till en optimerad industriell
process kan genomföras.

Färdighet och förmåga
För godkänd kurs skall studenten
• Självständigt kunna problematisera och analysera olika
energiomvandlingsprocesser vad gäller effektivitet
och miljöpåverkan för både fossila och förnybara
energiråvaror.
• På ett ingenjörsmässigt sätt kunna designa tekniska
processer för industri och kommuner.
• Kunna skriva en teknisk rapport av god kvalitet (såväl
språkligt som ämnesmässigt) i vilken en teknisk design och
skälen bakom designvalen beskrivs samt muntligen kunna ge en
kortfattad redogörelse av densamma.
• Med flowsheeting kunna göra avancerade modeller för material
och energibalanser i kemitekniska eller biotekniska system.
• Kunna utnyttja flowsheeting-verktyg för att analysera och
optimera kemiska och biotekniska processer.
• Visa förmåga till samarbete i grupper med olika
sammansättning.
 

Värderingsförmåga och förhållningssätt
För godkänd kurs skall studenten
• Genom flowsheeting-beräkningar samt skriftlig och muntlig
kommunikation visa förtrogenhet med industriella
problemställningar samt förmåga att på ett ingenjörsmässigt
sätt designa olika industriella processer.
• Kunna bedöma och värdera hur olika sätt att optimera en
industriell process (med avseende på energieffektivitet och
miljöpåverkan) påverkar designen.
• Kunna värdera hur olika parametrar påverkar industriella
processers kapacitet, energieffektivitet, produktkvalitet samt
möjligheter att integrera med andra processteg.
• Kunna inhämta relevant information från olika källor samt
värdera denna på ett självständigt sätt.

Kursinnehåll
Kursen är uppbyggd kring ett antal tema. Kursen behandlar
design av industriella processer med hjälp av flowsheeting-program
och innehåller fördjupade avsnitt om fasjämvikter, destillation,
fysikaliska transportprocesser och energiomvandling,
flerkomponentdestillation, absorption samt indunstning. Energi- och
miljöaspekter belyses genom avsnitt om energikällor,
energiproduktion, vatten- och avloppshantering, samt gasrening.
Dessutom ingår optimering av industriella processer med avseende
på energieffektivitet och miljöpåverkan.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Aktivt deltagande i delprojekt, muntlig redovisning, skriftlig rapport. Skriftliga tentamen. Slutbetyg baseras på skriftliga tentamen. Slutbetyg beräknas som ett viktat medelvärde av betygen på skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen 1. 
Antal högskolepoäng: 5. Betygsskala: TH.  Prestationsbedömning: Skriftlig tentamen med beräkningsuppgifter  Delmomentet omfattar: Grunderna i processdesign och fördjupning inom reaktorer, homogena separationsprocesser och heterogena separationsprocesser. 
Kod: 0217. Benämning: Tentamen 2 . 
Antal högskolepoäng: 3. Betygsskala: TH.  Prestationsbedömning: Skriftlig tentamen  Delmomentet omfattar: Processintegration och energieffektivisering, produktion av värme och kyla samt kontroll av utsläpp till luft och vatten. 
Kod: 0317. Benämning: Projekt. 
Antal högskolepoäng: 7. Betygsskala: UG.  Prestationsbedömning: Aktivt deltagande i grupparbete och gruppdiskussioner. Godkända projektuppgifter.  Delmomentet omfattar: Processdesign-projekt, datormodellövningar och beräkningsuppgifter. 
Antagningsuppgifter
Förkunskapskrav:
KETF10 Separationsprocesser eller KETF40 Masstransport i naturliga och tekniska system
KETF25 Reaktionsteknik eller KETF40 Masstransport i naturliga och tekniska system


Begränsat antal platser: Nej
Kursen överlappar följande kurser: KETN15, KETN05, KET010
Kurslitteratur

Mattias Alveteg (editor): Handbook.
Smith: Chemical Process Design and Integration. John Wiley & Sons, 2016, ISBN: 978-1-119-99013-0.
Kamal I.M. Al-Malah: Aspen Plus: Chemical Engineering Applications. John Wiley & Sons, 2016, ISBN: 9781119293644.


Kontaktinfo och övrigt
Lärare: Helena Svensson, helena.svensson@chemeng.lth.se
Kursansvarig: Ola Wallberg, ola.wallberg@chemeng.lth.se
Lärare: Mats Galbe, mats.galbe@chemeng.lth.se
Hemsida: https://www.lth.se/chemeng/ketn20



