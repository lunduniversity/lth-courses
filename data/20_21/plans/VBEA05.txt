
Kursplan 2020/21 VBEA05





Kursplan för
Byggprocessen
The Construction Process, Basic Course
VBEA05, 5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Arkitektur. 
Obligatorisk för: A3
Undervisningsspråk: Kursen ges på svenska

Syfte
Kursen syftar till att ge studenterna kunskaper och förståelse
avseende de aktörer, regler och processer som måste beaktas vid
planering, produktion och förvaltande av en byggnad eller
anläggning. Speciellt fokus läggs på arkitektens roll i
byggprocessen.

Mål
Kunskap och förståelse
För godkänd kurs skall studenten

identifiera och definiera inblandade aktörer i byggprocessens
olika skeden
beskriva byggprocessens olika skeden utifrån olika
aktörsperspektiv (t ex byggherre, brukare, projektör,
entreprenör och förvaltare)
beskriva de regler och lagar som berör byggprocessen
förstå vikten av ett systematiskt kvalitets- och miljöarbete
samt informationshantering
förstå projekt- och projekteringsledningssystem


Färdighet och förmåga
För godkänd kurs skall studenten

tillämpa grundläggande metoder för planering,
kostnadsbedömning och organisation av ett byggprojekt
utforma och värdera ett konsultavtal


Värderingsförmåga och förhållningssätt
För godkänd kurs skall studenten

värdera och ifrågasätta byggprocessens drivkrafter
förstå samspelet mellan en arkitekt och andra aktörer
bedöma hur olika ansvarsformer påverkar relationen mellan
olika aktörer


Kursinnehåll
Kursen behandlar byggprocessen ur ett aktörsperspektiv.
Fördjupade analyser görs av program-, projekterings- och
produktionsskedena samt förvaltningsaspekter. I alla delmoment
kommer arkitektens roll att lyftas fram och dennes relation till
övriga aktörer i processen. Kursen kommer att byggas upp av ett
praktikfall där olika analyser av processen behandlas, teori
kommer att ges via föreläsningar och kurslitteratur, utöver
detta kommer gästföreläsningar att användas för att nyansera
och ge praktiska exempel på byggprocessens genomförande och
arkitektens roll.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För erhållande av godkänt betyg krävs godkänd skriftlig tentamen och godkända inlämningar och närvaro på obligatoriska föreläsningar och seminarier.

I kursen ingår en gemensam workshop om samverkan i samhällsbyggandet som planeras och genomförs tillsammans med programledningarna för A, L och V. Studenter i kurserna VBEA05, VFTF10 och VBEF01 ska analysera ett samhällsbyggnadsprojekt och för godkänd kurs krävs aktivt deltagande i workshopen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VBEA01, VBEA10
Kurslitteratur

Hansson, B., Olander, S., Landin, A., Aulin, R., Persson, U.: Projektering, Byggledning. Studentlitteratur, 2015, ISBN: 978-91-44-10572-7.
Hansson, B., Olander, S., Landin, A., Aulin, R., Persson, U.: Projektering, Byggledning - Övningsbok. Studentlitteratur, 2015, ISBN: 978-91-44-10568-0.


Kontaktinfo och övrigt
Kursansvarig: Anne Landin, anne.landin@construction.lth.se
Kursansvarig: Margherita Lisco, margherita.lisco@construction.lth.se
Kursadministratör: Kolbrun Arnadottir, kolbrun.arnadottir@construction.lth.se
Hemsida: http://www.bekon.lth.se/utbildning/grundutbildning/
Övrig information: Skriftlig rapportinlämning.



