
Kursplan 2020/21 ASBF10





Kursplan för
Hållbart stadsbyggande
Sustainable Urban Design
ASBF10, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Teknik. 
Alternativobligatorisk för: L3, V3
Valfri för: W4
Undervisningsspråk: Kursen ges på svenska

Syfte
Kursens syfte är att fördjupa studenternas kunskap om
stadsbyggnadskonst och om planeringsprocessens roller,
problemställningar och metoder. Undervisningen syftar också till
att öka studenternas medvetenhet om relationen mellan strategisk
samhällsplanering och hållbar stadsgestaltning. Vidare syftar
kursen till att öka studenternas förståelse för den fysiska
miljöns betydelse för människors välbefinnande.

Mål
Kunskap och förståelse
För godkänd kurs skall studenten

visa kunskap om stadsgestaltningens betydelse för att skapa
attraktiva stadsmiljöer och långsiktigt hållbara urbana
sammanhang.
vara väl förtrogen med planeringsprocessens styrmedel,
roller, problemställningar och metoder.
visa insikt om den fysiska miljöns betydelse för människors
välbefinnande.
vara orienterad om aktuella och historiska
stadsbyggnadsideologier och strategier.


Färdighet och förmåga
För godkänd kurs skall studenten

visa förmåga att analysera och problematisera den fysiska
planeringens processer.
visa förmåga att analysera stadsrum och urbana sammanhang med
användande av vedertagna metoder.
visa förmåga att muntligt och skriftligt, kritiskt reflektera
över stadsgestaltningens relation till såväl fysisk kontext som
aktuella och historiska stadsbyggnadsstrategier.
visa förmåga att muntligt och visuellt kommunicera sitt
projekt.


Värderingsförmåga och förhållningssätt
För godkänd kurs skall studenten

visa ett kritiskt, självständigt och kreativt
förhållningssätt till stadsgestaltningens möjligheter att skapa
attraktiva stadsmiljöer och långsikt hållbara urbana
sammanhang,
väga in relevanta vetenskapliga, samhälleliga och etiska
aspekter i sina resonemang om stadsbyggande.


Kursinnehåll
Kursen är inriktad mot stadsbyggandets teorier,
aktörer och processer. Kursen ger studenterna tillfälle att
fördjupa sina kunskaper om metoder för stadsrumsanalys och träna
sin förmåga till reflektion omkring stadsmiljö och urbana
strukturer. Studenterna ges också grundläggande kunskap om
planlagstiftningens mål, nivåer och tillämpning. Undervisningen
sker i form av föreläsningar, studiebesök, övningsuppgifter,
workshop och enskilt uppsatsskrivande. Kursen bedrivs i en anda av
pedagogiskt nytänkande och utvecklar former för undervisning och
examination.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd uppsats, aktivt deltagande på exkursioner, seminarier och genomgångar samt minst 80 % aktiv närvaro vid föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Kurskompendium vars innehåll förändras från år till år.


Kontaktinfo och övrigt
Kursansvarig: Erik Johansson, erik.johansson@hdm.lth.se
Kursansvarig: Laura Liuke, laura.liuke@hdm.lth.se



