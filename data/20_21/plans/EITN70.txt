
Kursplan 2020/21 EITN70





Kursplan för
Kanalkodning för tillförlitlig kommunikation
Channel Coding for Reliable Communication
EITN70, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Kommunikationssystem. 
Valfri för: C5-ks, C5-sec, D5, E4-ks, MWIR1, MMSR2
Undervisningsspråk: Kursen ges på engelska

Syfte
Kursens syfte är att ge en överblick över
kanalkodningsmetoder för tillförlitlig kommunikation. Efter att
ha tagit den här kursen bör du förstå de grundläggande
principerna om block- och faltningskoder och hur man kan
karakterisera deras prestanda, veta vilka olika konstruktioner som
oftast används i digitala kommunikationssystem och veta hur deras
kodning och avkodning kan genomföras i praktiken.

Mål
Kunskap och förståelse
För godkänd kurs skall studenten

kunna identifiera och formulera problem inom området
felrättande koder
kunna kritiskt analysera och beskriva felrättande system av
låg och medelhög komplexitet
kunna förstå fördelar och nackdelar med olika
kodningssystem


Färdighet och förmåga
För godkänd kurs skall studenten

kunna implementera ett felrättande system av låg och
medelhög komplexitet
kunna klassificera svårighetsgraden av problem i samband med
hans / hennes egen nivå av kunskap
visa förmåga att självständigt och kreativt arbeta
med avancerade projekt och motivera och diskutera sina
slutsatser


Värderingsförmåga och förhållningssätt
För godkänd kurs skall studenten

kunna visa insikt om möjligheter och begränsningar
av felrättande system


Kursinnehåll
Kanalkodning är kärnan i alla moderna kommunikationssystem och
tillförlitlig kommunikation skulle inte vara möjlig utan dess
användning. När digital data överförs från en plats till en
annan är den alltid utsatt för störningar som förekommer när
signaler skickas från sändare till mottagare. Av denna anledning
används felkorrigerande koder som en del i alla moderna
kommunikationssystem. Dessa tillfogar redundans till den
ursprungliga datan på ett kontrollerat sätt så att mottagaren
kan rätta överföringsfel.
Kursen omfattar följande ämnen:

Principer för felrättande kodning: kanalmodeller,
linjära blockkoder, syndrom avkodning, konstruera koder från
andra koder, gränser, cykliska koder, faltningskoder


Optimala avkodningsmetoder: MD vs BMD avkodning, ML
avkodning, Viterbi-algoritmen, trellis diagram av blockkoder,
felsannolikhet vid avkodning, viktsfördelning, APP avkodning, BCJR
algoritm


Iterativ avkodning av konkatenerade koder:
produktkoder, parallell och seriell konkatenering, turbo koder,
iterativ avkodning, LDPC koder, Tanner grafer, message-passing
avkodning, LDPC faltningskoder


Reed-Solomon-koder: icke-binära koder, frekvensdomän
representation, kodning, algebraisk avkodning,
viktsfördelning


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen (5 timmar) är skriftlig och omfattar normalt fem uppgifter av problemtyp. Godkänt projektarbete är ett krav för att få tentera.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6,5. Betygsskala: TH.  Prestationsbedömning: Godkänd skriftlig tentamen  Delmomentet omfattar: Skriftlig tentamen 
Kod: 0218. Benämning: Projekt. 
Antal högskolepoäng: 1. Betygsskala: UG.  Prestationsbedömning: Godkänt projekt.  Delmomentet omfattar: Projekt 
Antagningsuppgifter
Förutsatta förkunskaper: För studenter från E, D, C eller Pi: FMSF45, FMSF20 eller FMSF55 Matematisk statistik, allmän kurs. För studenter från MWIR: EITG05 Digital kommunikation.
Begränsat antal platser: Nej
Kursen överlappar följande kurser: EDI042
Kurslitteratur

Shu Lin, Daniel J Costello Jr: Error Control Coding, Second Edition. Pearson, 2004, ISBN: 978-0-130-42672-7.
Martin Bossert: Channel Coding for Telecommunications. Wiley, 1999, ISBN: 978-0-471-98277-7. Alternative reading.


Kontaktinfo och övrigt
Kursansvarig: Michael Lentmaier, michael.lentmaier@eit.lth.se
Hemsida: http://www.eit.lth.se/kurs/eitn70
Övrig information: Vid färre än 16 deltagare kan kursen komma att ges med reducerad undervisning och större inslag av självstudier.



