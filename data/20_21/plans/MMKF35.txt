
Kursplan 2020/21 MMKF35





Kursplan för
Design i företag
Industrial Design
MMKF35, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Alternativobligatorisk för: I3
Valfri för: M4
Undervisningsspråk: Kursen ges på engelska

Syfte
Designområdet har blivit allt mer betydelsefullt för
företagens konkurrensförmåga. Behovet att profilera och
positionera sina produkter gentemot den globala
konkurrenssituationen har ökat. I företaget blir designarbetet
allt mer ett gemensamt fält, där olika aktörer tvingas samordna
sina insatser, för att uppnå en estetisk och funktionellt
tilltalande slutprodukt. Kursen syftar till att studenten skall
kunna värdera och resonera kring vad som kan uppnås genom
integration av designinsatser i ett företag. Förvärvade
kunskaper och insikter skall vidare kunna utgöra en plattform för
vidare självständig utveckling inom
designområdet/designforskningsområdet.

Mål
Kunskap och förståelse
För godkänd kurs skall studenten

medverka i och utvärdera en produkt ur ett användarperspektiv
under produktutvecklingsprocessen.
redogöra för och tillämpa grundläggande arbetsmetoder och
synsätt som finns inom produktdesignområdet.
avgöra vilka aspekter som är specifikt viktiga att ta hänsyn
till under utvecklingen av en viss produkt ur ett
brukarperspektiv.
beskriva och kritiskt granska ett produktgränssnitt utifrån
ett kognitivt perspektiv.
kritiskt granska, bedöma och värdera projektarbete i kursen
samt kunna argumentera för sin bedömning.


Färdighet och förmåga
För godkänd kurs skall studenten

ta fram, presentera och sälja in ett designförslag gentemot
ett företag.
redogöra för varför man i god formgivning bör utgå från
människan och dess begränsningar.
redogöra för samt reflektera kring en bestämd aspekt av
industridesign.
argumentera för och sälja in ett designförslag gentemot ett
industriföretag.


Värderingsförmåga och förhållningssätt
För godkänd kurs skall studenten

förstå att industriprodukter alltid berör användare
inse hur mångfasetterad kunskapen och förhållanderna är
bakom en framgångsrik produkt 


Kursinnehåll
Kursen presenterar de viktigaste aspekterna av produktdesign som
en industridesigner använder sig av i sitt arbete.
Föreläsningsserie med inriktning mot design management,
designprocess/ designmetodik, semiotisk/kognitiv design,
ergonomisk utformning, miljöanpassning och exempel på
designforskning ingår. Den industriellt tillverkade produkten
beskrivs även ur ett brukarcentrerat och affektivt samt
sociologiskt perspektiv. De teoretiska kunskaperna praktiseras
sedan i projektarbete i samarbete med ett industriföretag.
Projekten genomförs i arbetsgrupper om 3–4 teknologer per grupp.
Handledning och verkstäder står till förfogande under
projekttiden. Studenterna förfogar själva över sin
arbetstidsdisponering under projektarbetet. Yrkesverksamma
industridesigners deltar i undervisning samt projekthandledning.
Studiebesök på designbyrå.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Varje projektgrupp redovisar sitt resultat i form av rapport, modell och övrig information i anslutning till en projektredovisning. De vid denna presentation redovisade insatserna bedöms gruppvis. I examinationen ingår även att varje grupp bedömer en annan grupps projektarbete. Det betyg som var och en av deltagarna erhåller baseras även på en kort gruppuppgift i valfritt ämne inom industridesign. Denna uppgift skall basera sig på föreläsningar, egna reflekioner samt vald fördjupningslitteratur/forskningspapers. Betyget baseras även på närvaro av kursens första del samt inlämning av kommentarer på kortfilmer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Kompendium, avdelningen för maskinkonstruktion.
Referenslitteratur:.
Monö, Rune, Design for product understanding, 1997, Liber. (tillhandahålls av avd. för maskinkonstruktion).
Ahl Zandra & Olsson Emma, Svensk smak, myten om den moderna formen, Ordfront, 2002.
Bessant John, Bruce Margaret, Design in business strategic innovation through design, Prentice hall, 2002.
Bourdieu Pierre, Distinction, Routledge 1994.
Cooper Rachel, The design agenda, a guide to successful design management, Wiley, 1995.
De Léon David, Artefactual Intelligence, the development and use of cognitively congenial artefacts, Lund University Cognitive Studies 105, 2003.
Fiske John, Kommunikationsteorier, en introduktion, Wahlström & Widstrands, 1991.
Klein Naomi, No Logo, Picador, 2002.
Linn Carl Eric, Värdeskapandets dynamik –Hur metaprodukter, varumärken och design ger resultat på sista raden, Meta Management, 2002.
Mc Cormick J Ernest, Sanders S Mark, Human factors in engineering and design, Mc Graw-Hill 2000.
Norman Donald A, The design of everyday things, MIT press, 1990.
Norman Donald A, Things that make us smart, Perseus books, 1993.
Norman Donald A, Emotional design, Why we love (or hate) everyday things, Basic books, 2004.
Olofsson Erik, Sjölén Klara, Design Sketching. Keeos Design Books AB. 2005.
Powell, Dick, Presentation Techniques. A guide to drawing and presenting design ideas, London, 1995.
Rodwell, Jenny, Lär dig teckna steg för steg,Strömbergs förlag, 1994.
Shimizo, Yoshinihary et al, Models & Prototypes, Graphic-sha Tokyo, 1991.
Smith Ray, Perspektivgrunderna, Richters, 1999. (Walsh, Vivien et al, Winning by Design).
Tillman Barry, Tillman Peggy, Woodson E Weselay, Human factors design handbook, Mc Graw-Hill 1992.


Kontaktinfo och övrigt
Kursansvarig: Per Kristav, per.kristav@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/
Övrig information: Undervisningsform: föreläsningar, gruppdiskussioner och projektarbete med återkoppling av yrkesverksam designer. Undervisning sker även under framställning av mock-up modeller.

Vid färre än 12 deltagare kan kursen komma att ges med reducerad undervisning och större inslag av självstudier.



