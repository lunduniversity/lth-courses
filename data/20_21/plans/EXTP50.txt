
Kursplan 2020/21 EXTP50





Kursplan för
Avancerad mikroekonomisk analys
Advanced Microeconomic Analysis
EXTP50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Fördjupning: Avancerad nivå, har endast kurs/er på grundnivå som förkunskapskrav.
Valfri för: I4, Pi4-fm
Undervisningsspråk: Kursen ges på engelska

Syfte
Syftet med kursen är att ge kursdeltagaren en introduktion i
avancerad mikroekonomi. Tonvikt läggs på områdena industriell
organisation och spelteori.
 

Mål
Kunskap och förståelse
För godkänd kurs skall studenten
• få fördjupade kunskaper i beslutsteori under risk,
kunskaper i spelteori samt industriell organisation inkluderande
monopol-, oligopol- och kontraktsteori
• kunna översätta konkurrenssituationer och andra enklare
ekonomiska och sociala interaktionsproblem till formaliserade
spel,
• kunna beskriva praktiska incitamentsproblem i termer av
underliggande informationsasymmetrier och med hjälp av denna
klassificering utreda hur de kan hanteras,
• behärska den grundläggande strukturen i teorin för beslut
under risk på ett sådant sätt att man kan redogöra för
betydelsen av konsistenskraven och det s.k. oberoendeaxiomet.

Färdighet och förmåga
För godkänd kurs skall studenten
• lösa monopolprissättningsproblem, inklusive
prisdiskriminering av andra och tredje graden,
• lösa spel med grundläggande lösningsbegrepp såsom
dominans, Nashjämvikt och delspelsperfektion, samt härleda
ekonomiskt relevanta slutsatser från resultaten,
• värdera argument kring sannolika effekter av olika
handlingsalternativ på en marknads funktionssätt vad avser
konkurrensförhållanden och prisbildning,
• behärska nonkooperativ spelteori på ett sådant sätt att
man kan förklara ett enklare spel och dess lösning för en
lekman.

Värderingsförmåga och förhållningssätt
För godkänd kurs skall studenten
Studenten ska behärska kursinnehållet på ett sådant sätt
att man kan fördjupa sig genom att självständigt studera mer
avancerad litteratur och vetenskapliga artiklar på rimlig teknisk
nivå.

Kursinnehåll
Kursen behandlar modern mikroekonomisk teori och vissa
tillämpningar. I mer precisa termer behandlas:
• teorin för ekonomiskt beslutsfattande under risk och
osäkerhet, inklusive de centrala begreppen riskaversion och
stokastisk dominans,
• nonkooperativ spelteori med de grundläggande
lösningsbegreppen dominans, Nashjämvikt och
delspelsperfektion,
• monopolteori med en klassificering och fördjupning av de
vanligaste typerna av prisdiskriminering,
• oligopolteori där modeller för pris- och
kvantitetskonkurrens samt sekventiell konkurrens behandlas med
hjälp av spelteoretiska verktyg,
• grundläggande incitamentsproblem genererade av asymmetrisk
information om handlingar eller yttre omständigheter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen är skriftlig och äger rum vid slutet av kursen. Ytterligare examinationstillfälle anordnas i nära anslutning härtill. Därutöver ingår frivilliga poänggivande inlämningsuppgifter under kursens gång. Poängen får tillgodoräknas vid examinationstillfällen under innevarande termin.  Betyg sätts enligt LTH:s betygsskala (underkänt, 3, 4, 5). 5: 84–100%, 4: 66–83%, 3: 50–65%, U: 0–49%.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTA40 Introduktion till mikroekonomisk teori


Begränsat antal platser: 15
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: NEKN21
Kurslitteratur

Varian, Hal  R.: Microeconomic Analysis. W. W. Norton, 1992. Kompletterande material.


Kontaktinfo och övrigt
Kursansvarig: Alexandros Rigos, alexandros.rigos@nek.lu.se
Lärare: Erik Mohlin, erik.mohlin@nek.lu.se
Hemsida: http://Kurssidan finns i Live@Lund
Övrig information: Kursen samläses med kursen NEKN21 vid Nationalekonomiska institutionen.



