
Kursplan 2020/21 IDEN50





Kursplan för
Entreprenörskap och projektledning
Entrepreneurship and Project Management
IDEN50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning ID
Beslutsdatum: 2020-02-18
Allmänna uppgifter
Valfri för: MD5
Undervisningsspråk: Kursen ges på engelska

Syfte
Kursen avser att ge studenterna ökad kunskap och förståelse
för företagsekonomisk terminologi speciellt avseende
entreprenöriellt och projektrelaterat arbete. Den avser att ge
fördjupad förståelse för affärsplanering, entreprenörskap och
projektledning samt tydliggöra sambanden mellan affärsplanen och
innovationsprocessen. Studenterna skall ges en god inblick in hur
en produktutvecklingsprocess kan integreras i ett entreprenöriellt
sammanhang.

Mål
Kunskap och förståelse
För godkänd kurs skall studenten
- Behärska fundamentala aspekter av affärsplanering, som bl.a.
affärsidé, produktkalkyler, finansiering,
marknadsanalys/marknadsföringsplanen, projektplanering,
organisation och immaterialrätt, samt hur dessa relaterar till
innovationsprocessen / produktutveckling.
- Ha god förståelse för principerna kring entreprenörskap.

Färdighet och förmåga
För godkänd kurs skall studenten
- I form av ett projekt visa förmåga att i grupp ta fram en
affärsplan baserad på en ny produktidé, med stöd av
undervisningsmaterial och handledning.
- Visa förmåga att insiktsfullt diskutera affärsplanens olika
delar samt dessas inbördes sammanhang.
- Visa förmåga att göra enklare beräkningar för
produktutveckling/affärsmodeller.

Värderingsförmåga och förhållningssätt
För godkänd kurs skall studenten
- Ha förståelse för sin framtida roll i/gentemot företaget,
bl.a. genom ökad förståelse för innovationsprocessen samt
relationen mellan kostnader och intäkter för både enskilda
produkter/projekt och verksamheten i stort.
- Ha god förståelse för vikten av samarbete och kommunikation i
innovationsprocesser.
 .

Kursinnehåll
Kursen fokuserar huvudsakligen på entreprenörskapsmässiga
frågeställningar relaterade till produktutveckling och
affärsplanering. Detta diskuteras ur flera olika perspektiv med
hjälp av gäster, gruppövningar och kurslitteratur.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt betyg krävs minst 80% närvaro och aktivt deltagande i gruppuppgiften. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MIOA01 och IDEA75 eller motsvarande.
Begränsat antal platser: Nej
Kursen kan ställas in: Om färre än 12 anmälda.
Kurslitteratur

Kompendier / presentationsmaterial ifrån gästföreläsare. Rekommendationer av ytterligare kompletterande litteratur sker löpande under projektarbetet, efter behov.


Kontaktinfo och övrigt
Kursansvarig: Carl Lidgard, Carl.Lidgard@design.lth.se
Hemsida: http://www.ide.lth.se



