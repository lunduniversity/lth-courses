
Kursplan 2020/21 BMEA05





Kursplan för
Signaler och system
Signals and Systems 
BMEA05, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Obligatorisk för: BME2
Undervisningsspråk: Kursen ges på svenska

Syfte
Kursen ger grundläggande kunskaper i digital signalbehandling
och är speciellt anpassad för BME studenternas förkunskaper och
behov. Signalbehandling handlar om att representera, manipulera och
transformera signaler och den information som signalerna
innehåller med hjälp av matematiska metoder. Tillämpningar finns
i många olika områden såsom biologi, medicin, ljud, bild och
kommunikation.

Mål
Kunskap och förståelse
För godkänd kurs skall studenten

förstå skillnader mellan tidsdiskreta och tidskontinuerliga
signaler och system
förstå sambanden mellan tids- och frekvensegenskaper för
tidsdiskreta system och signaler.
förstå hur transformer kan användas för att analysera
tidsdiskreta signaler och system
kunna grundläggande terminologi och definitioner inom
området

 

Färdighet och förmåga
För godkänd kurs skall studenten

kunna analysera signalers tids- och frekvensegenskaper
kunna beräkna systems tids- och frekvensegenskaper
kunna analysera hur ett givet system påverkar en given
signal
kunna tillämpa metoder från kursen för att ta fram önskad
information ur en uppmätt signal.

 

Värderingsförmåga och förhållningssätt
För godkänd kurs skall studenten

kunna kritiskt granska och bedöma rimligheten i beräkningar
och analysresultat
ha fått insikt om möjligheter och begränsningar med de
grundläggande signalbehandlingsmetoder som används i kursen.
ha förmåga att ta del av litteratur inom området

 

Kursinnehåll
Kursen behandlar metoder för analys av tidsdiskreta signaler
och system. Fouriertransformen, diskreta Fouriertransformen (DFT)
och z-transformen introduceras som analysverktyg. Tidsdiskreta
system beskrivs i form av differensekvation, impulssvar,
frekvenssvar och systemfunktion och pol-nollställediagram.
Sambanden mellan dessa systembeskrivningar och hur systemet
påverkar olika insignaler i tid- och frekvensdomänen analyseras.
Sampling och vikning behandlas. Fokus läggs på att tillämpa
metoderna i praktiken för analys av biomedicinska signaler. Matlab
används i laborationer och projekt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt laborationer och projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Skriftlig tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen 
Kod: 0220. Benämning: Laborationer och projekt. 
Antal högskolepoäng: 3. Betygsskala: UG.  Prestationsbedömning: Förberedelseuppgifter, aktivt deltagande samt rapport. 
Antagningsuppgifter
Begränsat antal platser: Nej
Kursen överlappar följande kurser: EITA50
Kurslitteratur

 John G Proakis, Dimitris K Manolakis: Digital Signal Processing. Pearson, ISBN: 9781292025735.


Kontaktinfo och övrigt
Kursansvarig: Frida Sandberg, frida.sandberg@bme.lth.se



