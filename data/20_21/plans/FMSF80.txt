
Kursplan 2020/21 FMSF80





Kursplan för
Matematisk statistik, allmän kurs
Mathematical Statistics, Basic Course
FMSF80, 9 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Teknik. 
Obligatorisk för: F3, I2, Pi2
Undervisningsspråk: Kursen ges på svenska

Syfte
Kursen ska ge studenten grunderna i matematisk modellering av
slumpmässig variation och förståelse för
principerna bakom statistiska analyser. Den ska också ge
studenterna en verktygslåda med de vanligaste modellerna och
metoderna samt förmågan att använda dessa i olika praktiska
situationer. Studenten ska också kunna modifiera
standardmodellerna och metoderna till olika
icke-standardsituationer och kunna hantera beroende mellan
observationer.
Kursen fyller två syften. Dels är den en allmänbildningskurs
i matematisk statistik, dels ska den ge en grund för vidare
studier.
Allmänbildningen behövs för den som i sitt yrkesliv inte
nödvändigtvis kommer att syssla med statistiska
analyser dagligen men som kan förväntas behöva genomföra
enklare statistiska tester ibland och presentera resultatet för
sina kollegor. Man förväntas då också kunna läsa och
värdera andras analyser.
Kursen ska, framför allt, ge en grund för vidare
studier. Dels inom statistisk modellering och analys av
slumpmässiga fenomen i tiden och/eller rummet, dels i
tillämpningsämnena, t.ex. fysik, miljö, medicin, ekonomi,
signalbehandling, logistik och processtyrning. Tyngdpunkten ligger
därför på sannolikhetsteori och statistisk modellering av både
oberoende och beroende data.

Mål
Kunskap och förståelse
För godkänd kurs skall studenten

kunna relatera frågeställningar om slumpmässig variation och
observerade data, till begreppen slumpvariabler, fördelningar och
samband mellan variabler,
kunna förklara begreppen oberoende, sannolikhet, betingad
sannolikhet, fördelning, väntevärde, varians, kovarians och
korrelation,
kunna beskriva grundläggande tekniker för statistisk
slutledning och sambandsanalys,
förstå att ett statistiskt samband mellan två variabler inte
nödvändigtvis betyder orsak-verkan.


Färdighet och förmåga
För godkänd kurs skall studenten

kunna beräkna sannolikheten för en händelse samt
väntevärde och varians utifrån en given fördelning,
kunna välja och modifiera en statistisk modell utifrån ett
problem hämtat ut verkligheten,
kunna välja, modifiera, utföra och tolka en statistik
procedur som besvarar en given statistisk frågeställning,
kunna använda grundläggande tekniker för statistisk
slutledning och sambandsanalys på enklare statistiska
modeller,
kunna använda ett beräkningsprogram för simulering och
tolkning av probabilistiska och statistiska modeller samt för
analys av data,
kunna använda statistiska termer och kommunicera statistiska
slutsatser i skrift.


Värderingsförmåga och förhållningssätt
För godkänd kurs skall studenten

kunna tillämpa ett stokastiskt synsätt på slumpmässig
variation i data,
kunna granska en statistisk modell och dess förmåga att
beskriva verkligheten.
kunna granska en enkel mätsituation och bedöma om data
samlats in på ett sätt som gör vidare analys möjlig.


Kursinnehåll
Dataanalys. Beskrivande statistik. Sannolikhetsaxiomen. Betingad
sannolikhet, oberoende händelser. Stokastiska variabler.
Transformationer, linjärkombinationer, summor, max och min av
stokastiska variabler. Väntevärde, varians, kovarians och
korrelation. Diskreta och kontinuerliga standardfördelningar som
normal, exponential, binomial och Poisson. Stora talens lag och
centrala gränsvärdessatsen. Betingade fördelningar och betingade
väntevärden. Punktskattningars egenskaper. ML-metoden och
MK-metoden. Principer för intervallskattning och hypotesprövning.
Metoder för intervall och hypotestprövning baserade på
normalfördelade och approximativt normalfördelade skattningar.
Simuleringsbaserade statistiska metoder. Multipel linjär
regression. Grundläggande principer för modellval i regression.
Exempel väljes med hänsyn till studenternas programtillhörighet
och förväntad framtida yrkesverksamhet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkända datorbaserade test, laborationer, och skriftlig projekt rapport
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. 
Kod: 0220. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Datorlaborationer. 
Kod: 0320. Benämning: Färdighetsprov 1. 
Antal högskolepoäng: 0,5. Betygsskala: UG.  Prestationsbedömning: Datorbaserat test på sannolikhetsteori 
Kod: 0420. Benämning: Färdighetsprov 2. 
Antal högskolepoäng: 1. Betygsskala: UG.  Prestationsbedömning: Datorbaserat test på statistik 
Kod: 0520. Benämning: Projektarbete. 
Antal högskolepoäng: 2. Betygsskala: UG.  Prestationsbedömning: Skriftlig projektrapport. 
Antagningsuppgifter
Förkunskapskrav:
FMAA01 Endimensionell analys eller FMAA05 Endimensionell analys eller FMAA50 Matematisk analys eller FMAB30 Flerdimensionell analys eller FMAB35 Flerdimensionell analys med vektoranalys
FMAA20 Linjär algebra med introduktion till datorhjälpmedel eller FMAB20 Linjär algebra


Förutsatta förkunskaper: Endimensionell analys, Linjär algebra och Flerdimensionell analys.
Begränsat antal platser: Nej
Kursen överlappar följande kurser: FMSF20, FMSF30, FMSF35, FMSF40, MASB03, FMSF50, FMSF55, FMSF70, FMSF75, MASA01, FMS012, FMS121, FMSF45
Kurslitteratur

Blom, G, Enger, J, Englund, G, Grandell, J, Holst, L: Sannolikhetsteori och statistikteori med tillämpningar. Studentlitteratur, 2005, ISBN: 91-44-02442-8.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fms012/
Övrig information: Kursen ersätter FMSF45. Kursen ges också för fysiker vid naturvetenskaplig fakultet med koden MASB0?.



