
Kursplan 2020/21 VBKA05





Kursplan för
Arkitekturteknik 1: Arkitektur och bärverk
Architectural Design
VBKA05, 3 högskolepoäng, G1 (Grundnivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursens syfte är att visa hur konstruktion och valt stomsystem
påverkar arkitektens möjligheter till att skapa god
arkitektur.

Mål
Kunskap och förståelse
För godkänd kurs skall studenten

förstå vilka laster som verkar på en byggnad
kunna beskriva funktionen hos de vanligaste stomsystemen
kunna beskriva de viktigaste konstruktionselementens funktion
och verkningssätt
förstå hur stomsystemens utformning och dimensioner påverkas
av de använda stommaterialens hållfasthets- och
deformationsegenskaper
kunna beskriva uppbyggnaden hos normalt förekommande
grundläggningstyper
förstå hur olika stomstabiliseringsmetoder fungerar


Färdighet och förmåga
För godkänd kurs skall studenten

kunna beskriva hur kraftsystemen ser ut i olika typer av
stomsystem och byggnadselement
för en godtyckligt vald byggnad kunna beskriva hur lasterna
förs ned till grunden
kunna ge exempel på hur stommar av trä, betong, stål och
murverk kan vara utformade


Värderingsförmåga och förhållningssätt
För godkänd kurs skall studenten
kunna bedöma hur teknikens möjligheter kan samverka med god
arkitektonisk utformning.

Kursinnehåll

Laster, systemtänkande, konstruktionens uttryck
Stomsystem, konstruktionselementens form och funktion
Kraftsystem, stabilitet, deformation
Begreppen hållfasthet, styvhet, spänning och töjning
Stommar av trä, betong, stål och murverk
Grundläggning


Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända projekt- och övningsuppgifter samt skriftlig tentamen.
Slutbetyget i kursen bestäms utifrån resultatet på projekt- och övningsuppgifter och tentamen.


Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Skriftlig tentamen. 
Antal högskolepoäng: 2. Betygsskala: UG.  Prestationsbedömning: Individuell skriftlig tentamen.  Delmomentet omfattar: Hela kursinnehållet. 
Kod: 0214. Benämning: Projektuppgifter. 
Antal högskolepoäng: 1. Betygsskala: UG.  Prestationsbedömning: Godkänd projektrapport och projektpresentation. Kraven på rapporten är sådana att inte bara innehållet bedöms utan även kvaliteten på presentationen bedöms, dvs rapporten ska vara av beskrivande karaktär och inte bara innehålla modell, beräkningsgång och resultat.  Delmomentet omfattar: Hela kursinnehållet. 
Antagningsuppgifter
Begränsat antal platser: Nej
Kursen överlappar följande kurser: VBMA01
Kurslitteratur

Eva Frühwald Hansson, Annika Mårtensson: Arkitektur och bärverk. 2018. Kompendiet säljs vid kursstarten.


Kontaktinfo och övrigt
Kursansvarig: Annika Mårtensson, annika.martensson@kstr.lth.se
Övrig information: Kurshemsidan finns på Canvas. Kort info finns under www.kstr.lth.se/utbildning



