
Kursplan 2020/21 VBMN15





Kursplan för
Biobaserade byggmaterial
Bio-based Building Materials
VBMN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Undervisningsspråk: Kursen ges på begäran på engelska

Syfte
I arbetet med att minska klimatpåverkan från byggprocesser
finns ett ökat intresse för att använda biobaserade byggmaterial
såsom trä och träbaserade material samt material baserade på
växtfiber. Denna kurs skall ge studenterna en fördjupad
förståelse kring dessa materials egenskaper samt styrkor och
begränsningar för olika användningsområden.

Mål
Kunskap och förståelse
För godkänd kurs skall studenten

Känna till olika biobaserade materials uppbyggnad och struktur
på mikro- och makronivå.
Ha fördjupade kunskaper kring biobaserade materials
fuktegenskaper.
Ha fördjupade kunskaper kring biobaserade materials
beständighetsegenskaper.
Ha fördjupade kunskaper kring tekniker som kan användas för
att förbättra biobaserade byggnadsmaterials beständighet.
Kunna sätta in biobaserade material i ett livscykelpespektiv
och förstå vilka faktorer som har betydelse för materialens
miljöpåverkan.


Färdighet och förmåga
För godkänd kurs skall studenten

Kunna genomföra, sammanställa och analysera resultat från
laborativa studier.
Kunna diskutera biobaserade materials egenskaper utifrån deras
struktur.


Värderingsförmåga och förhållningssätt
För godkänd kurs skall studenten

Kunna förhålla sig till biobaserade materials styrkor och
svagheter, fördelar och nackdelar för olika
användningsområde,


Kursinnehåll

Biobaserade materials makro- och mikrostruktur
Sorption och fukttransport
Beständighet
Modifieringstekniker
Värmetekniska och mekaniska egenskaper
Biobaserade materials miljöpåverkan i ett
livscykelperspektiv
Biobaserade materials användning i
byggnader/konstruktioner
Biobaserade material i ett historiskt och
framtidsperspektiv

Kursen behandlar biobaserade byggnadsmaterial, t.ex. trä- och
träbaserade material samt material baserade på växtfiber.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer och godkänd projektuppgift samt godkänd muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Muntlig tentamen. 
Antal högskolepoäng: 4,5. Betygsskala: TH.  Prestationsbedömning: Studenterna tenteras individuellt muntligt. 
Kod: 0220. Benämning: Laboration. 
Antal högskolepoäng: 1. Betygsskala: UG.  Prestationsbedömning: Studenterna kommer att laborera i grupper om 2-4 studenter. 
Kod: 0320. Benämning: Projektuppgift. 
Antal högskolepoäng: 2. Betygsskala: UG.  Prestationsbedömning: Projektuppgiften kommer att lösas i grupper om 2-4 studenter. 
Antagningsuppgifter
Förkunskapskrav:
FKMA01 Konstruktionsmaterial, allmän kurs eller VBMA25 Byggnadsmaterial eller VBMA30 Byggnadsmaterial eller VBMA35 Byggnadsmaterial


Förutsatta förkunskaper: VBMF05 Byggmateriavetenskap eller motsvarande
Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: TFRP10
Kurslitteratur

Shmulsky and Jones: Forest Products and Wood Science, An introduction. Wiley-Blackwell John Wiley & Sons Ltd, 2011, ISBN: 978-0813820361.
Müssig, J: Industrial Applications of Natural Fibres , Structure, Properties and Technical Applications. John Wiley & Sons Ltd., Chichester, United Kingdom, 2010, ISBN: Print ISBN: 9780470695081. Vissa kapitel från boken kommer att användas.
Klöpffer, W: Life Cycle Assessment (LCA), A guide to Best Practice. Wiley-VCH Verlag GmbH & Co. KGaA, Weinheim, Germany, 2014. Vissa kapitel från boken kommer att användas.
Ytterligare kursmaterial görs tillgängligt på kurshemsidan samt vetenskapliga artiklar till artikelseminariet.


Kontaktinfo och övrigt
Kursansvarig: Maria Fredriksson, Maria.fredriksson@byggtek.lth.se
Hemsida: http://www.byggnadsmaterial.lth.se/utbildning



