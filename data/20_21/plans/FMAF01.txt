
Kursplan 2020/21 FMAF01





Kursplan för
Matematik - Funktionsteori
Mathematics - Analytic Functions
FMAF01, 7 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Obligatorisk för: E2, F2, I2, Pi2
Alternativobligatorisk för: D2
Valfri för: BME4, C4, M4, N3
Undervisningsspråk: Kursen ges på begäran på engelska

Syfte
Att ge matematiska begrepp och metoder från reell och komplex
analys som är viktiga för vidare studier inom till exempel
matematik, ekonomi, fysik, fältteori, matematisk statistik,
reglerteknik och signalteori samt för framtida yrkesverksamhet.
Syftet är vidare att få studenten att utveckla sin förmåga att
lösa problem, att tillgodogöra sig matematisk text och att
kommunicera matematik.

Mål
Kunskap och förståelse
För godkänd kurs skall studenten

kunna redogöra för definitionerna av och egenskaperna hos
de elementära holomorfa funktionerna.
kunna redogöra för den grundläggande teorin för holomorfa
funktioner (derivator och integraler).
kunna visa förståelse för begreppet konvergens av serie, och
känna till och kunna använda några kriterier för att avgöra
konvergens.
kunna visa förståelse för hur funktioner och signaler
kan representeras på olika sätt dels som följder, dels som
funktionsserier.
ha viss erfarenhet och förståelse av matematiska och
numeriska datorprogram.


Färdighet och förmåga
För godkänd kurs skall studenten

kunna visa förmåga att självständigt välja lämpliga
metoder för att lösa linjära differensekvationer och för att
genomföra lösningen i huvudsak korrekt.
kunna visa förmåga att självständigt välja lämpliga
metoder för att avgöra om numeriska serier konvergerar eller
divergerar samt vid konvergens kunna uppskatta seriesumman med
olika metoder.
kunna visa god förmåga att identifiera situationer där olika
slag av Fourierserieutvecklingar är lämpliga samt att välja
lämpliga metoder för att bestämma sådana utvecklingar.
kunna visa förmåga att självständigt välja lämpliga
metoder för att avgöra om funktionsserier kan deriveras eller
integreras termvis.
kunna visa förmåga att självständigt välja lämpliga
metoder för att lösa problem med anknytning till holomorfa
funktioner.
kunna visa förmåga att välja lämpliga metoder för att
beräkna några typer av reella integraler med hjälp av
residykalkyl.
i samband med problemlösning kunna visa förmåga att
integrera kunskaper från de olika delarna av kursen.
med adekvat terminologi, väl strukturerat och logiskt
sammanhängande kunna redogöra för lösningen till ett
problem.


Kursinnehåll
Summor och serier: följder, differensekvationer,
numeriska serier, absolut och betingad konvergens.
Funktionsföljder och funktionsserier. Funktionsnormer och
likformig konvergens.
Potensserier: konvergensradie, integration och
derivation av potensserier, potensserieutveckling av de elementära
funktionerna.
Fourierserier: exponentiella och trigonometriska
Fourierserier, konvergensfrågor, Parsevals formel.
Holomorfa funktioner: definition av holomorf funktion,
Cauchy-Riemanns ekvationer. Elementära analytiska funktioner.
Cauchys integralsats och integralformel. Utveckling i potensserie.
Identitetssatsen. Residysatsen. Beräkning av reella integraler med
residykalkyl.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt prov omfattande teori och problem. Obligatoriska inlämningsuppgifter, vilka kräver arbete både med och utan dator, som måste vara utförda FÖRE tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Funktionsteori. 
Antal högskolepoäng: 7. Betygsskala: TH. 
Kod: 0216. Benämning: Inlämningsuppgifter. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
FMA430 Flerdimensionell analys eller FMA435 Flerdimensionell analys med vektoranalys eller FMA645 Matematisk analys eller FMAA01 Endimensionell analys eller FMAA05 Endimensionell analys eller FMAA50 Matematisk analys eller FMAB30 Flerdimensionell analys eller FMAB35 Flerdimensionell analys med vektoranalys


Förutsatta förkunskaper: Linjär algebra (FMAB20) samt analys i en och flera variabler (FMAA01/FMAA05 och FMAB30). 
Begränsat antal platser: Nej
Kursen överlappar följande kurser: FMA030, FMA037, FMA280
Kurslitteratur

Wikström, F: Funktionsteori. Studentlitteratur, 2014, ISBN: 978-91-44-09375-8.
Wikström, F: Funktionsteori, övningsbok. Studentlitteratur, 2016, ISBN: 9789144115061.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/funkteori/
Övrig information: För att en skrivning skall rättas krävs att tentanden blivit godkänd på inlämningsuppgifterna före skrivningstillfället.





