
Kursplan 2020/21 BLTF01





Kursplan för
Enhetsoperationer för bioteknik- och livsmedelsindustrin
Unit Operations in the Biotech and Food Industry
BLTF01, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: B3
Valfri för: K4, MLIV1
Undervisningsspråk: Kursen ges på begäran på engelska

Syfte
· att knyta ihop och fördjupa kunskaper från tidigare
grundläggande kurser inom området och ge studenterna en insikt i
hur dessa kunskaper kan tillämpas på industriella
frågeställningar.
· att ge studenterna erfarenhet av tillämpad experimentell
planering, experimentellt arbete på industriell utrustning i
pilotskala och utvärdering av experimentella data med syfte att
lösa en industriell frågeställning med en teoretisk ansats.
· att träna studenterna i projektarbete, samt muntlig och
skriftlig redovisning.

Mål
Kunskap och förståelse
För godkänd kurs skall studenten
· tillämpa principerna för transportfenomen samt mass- och
energibalanser för att analysera och utforma processer för
livsmedels- och bioteknikindustrin.
· känna till viktiga industriella enhetsoperationer.

Färdighet och förmåga
För godkänd kurs skall studenten
· kunna planera och genomföra experiment för en relevant
enhetsoperation i pilotskala.
· kunna utnyttja relevanta arbetsmetoder för att lösa
ingenjörsmässiga frågeställningar för enhetsoperationer
relevanta för bioteknik- och livsmedelsindustri.
- arbete i en projektgrupp för att lösa tekniska problem

Värderingsförmåga och förhållningssätt
För godkänd kurs skall studenten
· kunna validera experimentella resultat i förhållande till
förväntade teoretiskt beräknade
· kunna se hur man kan utnyttja matematiska och experimentell
metoder för att lösa mer komplexa tekniska
problemställningar
· kunna presentera, diskutera och värdera projektresultat i
såväl skriftlig som muntlig form.

Kursinnehåll
Huvuddelen av denna kurs genomförs i form av en
projektlaboration. En processteknisk problemställning bearbetas i
projektform. Projektarbetet ger träning i att självständigt
driva ett projekt och i grupparbete. Projektet innefattar bl.a.
litteraturstudie, försöksplanering, laborativt arbete på industriell
utrustning i pilotskala, studier av processernas teori,
dynamik och framtagning av egna experimentella data behövliga för
att lösa problemställningen.
Närvaro vid uppropet, första projektmötet,
projektgruppsseminarier samt säkerhetsföreläsningen är
obligatoriskt.
Inom projektet bedrivs också ett teoriskt arbete i form av
processimulering för aktuell enhetsoperation med data från det
egna experimentella arbetet och sådan som finns publicerad i den
vetenskapliga litteraturen eller om möjligt från industrin.
Utvärdering och granskning av studentkollegers arbete ingår
som ett viktigt moment.
Undervisningen domineras av projektarbete. Varje projektgrupp
tilldelas en handledare. Tonvikt kommer att läggas vid
industriella tillämpningar. Kompletterande föreläsningar
övningar och seminarier ges.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Aktivt deltagande i projektarbetet, opposition, betygsatt skriftlig rapport samt närvaro vid obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
KETA10 Processberäkningar eller KLGA01 Livsvetenskapliga processer med beräkningar
KETF01 Transportprocesser eller KLGN20 Livsmedelsteknik


Förutsatta förkunskaper: FMAA01 Endimensionell analys
FMA430 Flerdimensionell analys
Begränsat antal platser: 70
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen. Bland dessa studenter ges förtur till studerande på civilingenjörsprogrammet i Bioteknik, för vilka kursen är obligatorisk.

Kursen överlappar följande kurser: BLT010, BLT015
Kurslitteratur

Online kursbibliotek, handouts.


Kontaktinfo och övrigt
Kursansvarig: Marilyn Rayner, Marilyn.Rayner@food.lth.se
Hemsida: http://www.food.lth.se



