
Kursplan 2020/21 AAKN20





Kursplan för
Arkitektur i material och detalj I
Architecture in Material and Detail I
AAKN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Obligatorisk för: MARK1-aad
Alternativobligatorisk för: MARK1-spe
Valfri för: A4
Undervisningsspråk: Kursen ges på begäran på engelska

Syfte
Kursens syfte är att ge studenterna fördjupad kunskap om
arkitekturen som dialog mellan gestaltning, material och teknik.
Studenterna ska lära sig att arbeta med rummets tektonik genom att
se helheten i byggandets konstruktion och material tillsammans med
dess symboliska, representativa eller andra värden. De ska träna
processen att sammangjuta arkitektur genom konstnärlig behandling
av material och teknik. Undervisningen syftar också till att ge
studenterna fördjupad kunskap och medvetenhet om material och
teknik från olika tider i arkitekturen för en modern tillämpning
som inte vänder ryggen mot äldre kunskap.

Mål
Kunskap och förståelse
För godkänd kurs skall studenten
• visa kunskap om sambanden mellan arkitektur, teknik och
material samt tillämpning i gestaltning i ett modernt perspektiv
mot en historisk bakgrund.
• vara väl förtrogen med den konstnärliga
gestaltningsprocessen mot arkitektur och rum som detalj och
helhet
• visa förståelse för avancerad konstruktion av arkitektur
ur ett arkitektperspektiv
• vara orienterad om aktuella och historiska material och
tekniker

Färdighet och förmåga
För godkänd kurs skall studenten
• visa förmåga att analysera befintliga byggnadsverk ur
tektonisk synvinkel
• kunna samla in kunskap för att själv skissa på en byggnad
med fokus på material och detaljer
• kunna tektoniskt och rumsligt gestalta samt visa och
beskriva en byggnad i modeller och text
• visa förmåga att muntligt, skriftligt och visuellt
kommunicera sin arbetsprocess och –resultat

Värderingsförmåga och förhållningssätt
För godkänd kurs skall studenten
• visa ett kritiskt, självständigt och kreativt
förhållningssätt i arbetsprocessen där såväl konstnärliga
som material- och teknikmässiga delar ingår
• visa förmåga att värdera arkitektur ur ett
helhetsperspektiv

Kursinnehåll
Kursen är kunskapsinriktad mot modernismens byggnadstektonik.
Övningsuppgifterna är både analyserande och
utvecklingsinriktade. Kursens innehåll bygger på tidigare
baskunskaper med större komplexitet, bredare och djupare studier
av material och teknik samt mer avancerade strukturer.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar och inlämningsuppgifter samt minst 80% aktiv närvaro vid seminarier, föreläsningar och gruppgenomgångar. Obligatorisk närvaro vid slutgenomgång.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Kursen kan ställas in: Om färre än 12 anmälda.
Kurslitteratur

Kurskompendium vars innehåll förändras från år till år.


Kontaktinfo och övrigt
Kursansvarig: Docent Tomas Tägil, tomas.tagil@arkitektur.lth.se
Lärare: universitetslektor Bernt Nilsson, 
Övrig information: Kursen ”Arkitektur i material och detalj I” skiljer sig från ”Arkitektur i material och detalj II” genom olika fokus.

Ingen obligatorisk kurslitteratur är knuten till kursen. Referenslitteratur som frivilligt stöd för lärande och inspiration ställs fram på särskild kurshylla i Biblioteket för arkitektur och design ett par veckor före kursstart. 



