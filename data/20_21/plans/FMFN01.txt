
Kursplan 2020/21 FMFN01





Kursplan för
Kvantmekanik, fortsättningskurs 1
Quantum Mechanics, Advanced Course 1
FMFN01, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Nanovetenskap. 
Valfri för: F4, F4-tf, F4-f, F4-nf, F4-aft, MFOT1, MNAV1, N4-nf
Undervisningsspråk: Kursen ges på begäran på engelska

Syfte
Kvantmekaniken är grunden för all modern fysik. Denna kurs ger
den fördjupning inom ämnet som alla fysiker bör ha oberoende av
om man ägnar sig åt teoretisk eller experimentell fysik. I kursen
behandlas både teori och tillämpningar. Projekt för att träna
studenten i någon tillämpning som är central i den valda
inriktningen.

Mål
Kunskap och förståelse
För godkänd kurs skall studenten

kunna kvantmekanikens formalism och matematiska metoder
kunna tillämpa teorin på konkreta problemställningar.


Färdighet och förmåga
För godkänd kurs skall studenten

kunna använda kvantmekanikens metoder för analys och
beräkning av relevanta fysikaliska problemställningar
kunna avgöra om en kvantmekanisk eller klassisk behandling av
en problemställning är lämplig
kunna tillämpa kvantmekaniskt tänkande i anslutning till
konkreta problemställningar.


Värderingsförmåga och förhållningssätt
För godkänd kurs skall studenten

kunna se användbarheten av den kvantmekaniska teorin i några
tillämpningar.


Kursinnehåll
Kvantmekanikens grundläggande principer. Matrisrepresentation
och Diracbeteckning. Hamiltonoperatorn för partikel i elektriskt
och magnetiskt fält. Harmoniska oscillatorn i flera dimensioner
behandlad med operatorformalism. Landau-nivåer och
fonontillstånd. Energier och vågfunktioner beräknade i andra
ordningens störningsteori. Tidsberoende störningsteori och Fermis
gyllene regel. Generell teori för rörelsemängdsmoment,
spinnformalism. Elementär teori för kvantisering av
det elektromagnetiska fältet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen med problem och teorifrågor. Projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Delmomentet omfattar: Samtliga moment i föreläsningarna 
Kod: 0210. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Muntlig och skriftlig presentation.  Delmomentet omfattar: Vald inriktning. 
Antagningsuppgifter
Förutsatta förkunskaper: Kunskaper i kvantmekanik motsvarande innehållet i FAFF10 Atom- och kärnfysik med tillämpningar eller FMFF15 Kvantmekanik och matematiska metoder. .
Begränsat antal platser: Nej
Kursen överlappar följande kurser: FMF032, FMF033
Kurslitteratur

Andreas Wacker, Gunnar Ohlen, and Stephanie Reimann: Compendium Quantum Mechanics FYSN17/FMFN01. Mathematical Physics, 2013. Finns på kursens hemsida.


Kontaktinfo och övrigt
Kursansvarig: Stephanie Reimann, Stephanie.Reimann@matfys.lth.se
Hemsida: http://www.matfys.lth.se/education/FMFN01



