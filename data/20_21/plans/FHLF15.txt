
Kursplan 2020/21 FHLF15





Kursplan för
Hållfasthetslära, allmän kurs
Solid Mechanics, Basic Course
FHLF15, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: M2, MD2
Undervisningsspråk: Kursen ges på svenska

Syfte
Syftet är att ge sådana baskunskaper i hållfasthetslära som
det förväntas att varje M-civilingenjör besitter.

Mål
Kunskap och förståelse
För godkänd kurs skall studenten

ha förmåga att förstå den klassiska hållfasthetslärans
principiella grunder.
kunna lösa hållfasthetstekniska problem i grupp och
presentera arbetet i en teknisk rapport


Färdighet och förmåga
För godkänd kurs skall studenten

ha uppnått den kunskap som är nödvändig för att kunna
tillgodogöra sig de olika fortsättningskurserna inom
hållfasthetsläran.
ha arbetat i grupp för att lösa hållfasthetstekniska
problem.
ha uppnått förmåga att presentera ett hållfasthetstekniskt
arbete i form av en teknisk rapport.


Värderingsförmåga och förhållningssätt
För godkänd kurs skall studenten

kunna analysera, värdera och dimensionera vanligt
förekommande konstruktionselement.
kunna arbeta i grupp.
kunna presentera sitt arbete i form av en teknisk rapport.


Kursinnehåll
Del 1
Kursen behandlar enaxlig spännings- och deformationsanalys med
tillämpningar på dimensionering m.a.p. tillåtna spänningar och
deformationer hos drag- och tryckbelastade stänger, böjbelastade
balkar och vridbelastade cirkulära stänger.
Grundbegreppen normal- och skjuvspänning, normal- och
skjuvtöjning definieras. Utgående från mätningar på enaxliga
provstavar formuleras idealiserade materialmodeller, som uppvisar
elastiska, plastiska och viskoelastiska beteenden. Skillnaden
mellan statiskt obestämda och bestämda problemtyper diskuteras
m.a.p. lösningsmetodiken, och därvid uppmärksammas behovet av
deformationsvillkor för de statiskt obestämda problemen.
Elementär stabilitetsteori för axialbelastade strävor
diskuteras och dimensioner med hjälp av Eulers elementarfall.
Del 2
Först generaliseras de enaxliga begreppen från AKI, d.v.s. det
allmänna elastiska randvärdesproblemet formuleras (här ingår
allmänna spänningar och töjningar, Hookes generaliserade lag,
allmänna jämviktsdifferentialekvationer samt tillhörande
randvillkor). Som exempel på lösning av det allmänna elastiska
randvärdesproblemet behandlas vridning av balkar med
icke-cirkulärt tvärsnitt och beteendet av rotationssymmetriska
skivor/rör. Därefter behandlas teorin för mätning med
trådtöjningsgivare och den praktiska användningen illustreras i
en laboration. Som underlag för dimensionering av
konstruktionselement beaktas flytvillkor, spricktillväxt och
utmattning. Därefter behandlas den systematiska strukturmekaniken
för fackverk och virtuella arbetets princip introduceras.
Energimetoder i form av Maxwells, Bettis och Castiglianos satser
beskrivs. Slutligen ges en introduktion till det dynamiska
beteendet av enkla strukturer.
Övningar i problemlösning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen sker skriftligt på respektive del. För att få slutbetyg krävs att laborationerna utförts, att inlämningsuppgifterna fullgjorts samt godkända deltentamina.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Hållfasthetslära, allmän kurs I. 
Antal högskolepoäng: 7,5. Betygsskala: UG.  Prestationsbedömning: En skriftlig tentamen samt laboration och inlämningsuppgift.  Delmomentet omfattar: Del 1 enligt beskrivningen i kursplanen. 
Kod: 0219. Benämning: Hållfasthetslära, allmän kurs II. 
Antal högskolepoäng: 7,5. Betygsskala: UG.  Prestationsbedömning: En skriftlig tentamen samt en laboration och inlämningsuppgifter.  Delmomentet omfattar: Del 2 enligt beskrivningen i kursplanen. 
Kod: 0319. Benämning: Inlämningsuppgift AK1. 
Antal högskolepoäng: 0. Betygsskala: UG.  Prestationsbedömning: Skriftlig rapport.  Delmomentet omfattar: Obligatorisk inlämningsuppgift i delkurs AK1 
Kod: 0419. Benämning: Inlämningsuppgift 1 AK2. 
Antal högskolepoäng: 0. Betygsskala: UG.  Prestationsbedömning: Skriftlig rapport.
  Delmomentet omfattar: Obligatorisk inlämningsuppgift (1 av 2) i delkurs AK1.
 
Kod: 0519. Benämning: Inlämningsuppgift 2 AK2. 
Antal högskolepoäng: 0. Betygsskala: UG.  Prestationsbedömning: Skriftlig rapport.
  Delmomentet omfattar: Obligatorisk inlämningsuppgift (2 av 2) i delkurs AK1.
 
Kod: 0619. Benämning: Laboration AK1. 
Antal högskolepoäng: 0. Betygsskala: UG.  Prestationsbedömning: Fullgjord laboration enligt utdelade instruktioner.
  Delmomentet omfattar: Obligatorisk laboration i delkurs AK1. 
Kod: 0719. Benämning: Laboration AK2. 
Antal högskolepoäng: 0. Betygsskala: UG.  Prestationsbedömning: Fullgjord laboration enligt utdelade instruktioner.  Delmomentet omfattar: Obligatorisk laboration i delkurs AK2.
 
Antagningsuppgifter
Förutsatta förkunskaper: FMAB30 Flerdimensionell analys, FMEA30 Mekanik.
Begränsat antal platser: Nej
Kursen överlappar följande kurser: FHLA05, FHLA01, FHLA10
Kurslitteratur

Ljung, C, Ottosen, N.S. och Ristinmaa, M., "Introduktion till Hållfasthetslära. Enaxliga tillstånd". Studentlitteratur 2007. ISBN 978-91-44-04898-7.
Ottosen, N.S., Ristinmaa, M. och Ljung, C., "Hållfasthetslära. Allmänna tillstånd". Studentlitteratur 2007. ISBN 978-91-44-05032-4.
"Handbok och formelsamling i Hållfasthetslära", KTH.


Kontaktinfo och övrigt
Kursansvarig: Håkan Hallberg, hakan.hallberg@solid.lth.se
Hemsida: http://www.solid.lth.se



