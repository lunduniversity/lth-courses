
Kursplan 2020/21 MMKF30





Kursplan för
Hydraulik och pneumatik
Hydraulics and Pneumatics
MMKF30, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: M4-pu
Undervisningsspråk: Kursen ges på svenska

Syfte
Kursens syfte är att ge studenterna grunderna i uppbyggnad och
dimensionering av hydrauliska och pneumatiska system. Förvärvade
kunskaper och insikter skall därmed utgöra en plattform för
vidare självständig utveckling av kunskaperna inom området.

Mål
Kunskap och förståelse
För godkänd kurs skall studenten

kunna beskriva uppbyggnad och funktion för vanliga hydraulik-
och pneumatikkomponenter såsom t ex cylindrar, ventiler, pumpar
och motorer.
kunna identifiera komponenter i hydraulik- och
pneumatikscheman.
kunna identifiera och förstå vilka formler som behövs för
att lösa ett pneumatik- eller hydraulikproblem.


Färdighet och förmåga
För godkänd kurs skall studenten

kunna rita enkla pneumatik- och hydraulikscheman för olika
applikationer.
kunna dimensionera lämpliga pneumatik- och
hydraulikkomponenter för olika applikationer.
kunna använda grundläggande kunskaper i exempelvis mekanik
och strömningslära för att analysera vanliga hydraulik- och
pneumatikkomponenter såsom t ex cylindrar, ventiler, pumpar och
motorer.
kunna analysera enkla hydraulik- och pneumatiksystem.
kunna bygga enklare hydraulik- och pneumatiksystem.
kunna genomföra ett hydraulikprojekt som löser ett givet
problem genom att dimensionera och välja lämpliga
hydraulikkomponenter och rita hydraulikschema.
kunna härleda fram några av de viktigaste formlerna som
behövs för att lösa ett pneumatik- eller hydraulikproblem.


Kursinnehåll

För uppbyggnad och dimensionering av hydraulik- och
pneumatiksystem genomgås de grundläggande fenomen och principer
som de i systemen ingående komponenterna baseras på.
Konkret innebär detta att såväl grundläggande teori som de
tekniska lösningsprinciper som dessa komponenter baseras på
genomgås.
Genomgång av existerande komponenter. I kursen ingår också
två obligatoriska laborationer, en i hydraulik och en i
pneumatik.
Vidare ingår en obligatorisk simuleringsövning i pneumatik
med inlämningsuppgifter och en obligatorisk projektuppgift i
hydraulik.
För de praktiskt orienterade inslagen utnyttjas
gästföreläsare/handledare från industrin, som även går igenom
hur system projekteras i industrin.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För erhållande av slutbetyg krävs:
- Två genomförda laborationer (en i pneumatik och en i hydraulik)
- En genomförd simuleringsövning i pneumatik med godkända individuella inlämningsuppgifter
- En godkänd individuell projektuppgift i hydraulik
- En godkänd skriftlig tentamen. För de båda kursmomenten, hydraulik och pneumatik, krävs att minimipoängen uppnås på båda momenten för godkänd tentamen.  Slutbetyget i kursen baseras på resultatet på tentamen. 

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMEA30 (Mekanik) och MMVF01 (Termodynamik och strömningslära)
Begränsat antal platser: Nej
Kursen överlappar följande kurser: MMK050
Kurslitteratur

Kompendier, institutionen för konstruktion och produktion/avd för hydraulik och pneumatik, LiTH.


Kontaktinfo och övrigt
Kursansvarig: Per-Erik Andersson, per-erik.andersson@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



