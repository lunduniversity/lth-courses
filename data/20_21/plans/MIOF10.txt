
Kursplan 2020/21 MIOF10





Kursplan för
Material- och produktionsstyrning
Production and Inventory Control
MIOF10, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Obligatorisk för: MLOG1
Valfri för: E4-pla, I4-pr, I4-lf, M4-lp
Undervisningsspråk: Kursen ges på engelska

Syfte
Kursen avser att ge grundläggande kunskaper beträffande
styrning och utformning av produktions- och lagersystem. Kursen
presenterar både kvantitativa och icke-kvantitativa metoder för
effektiv produktion och lagerstyrning.

Mål
Kunskap och förståelse
För godkänd kurs skall studenten
- kunna använda grundläggande kvantitativa metoder för
styrning och utvärdering av produktionssystem och
materialflöden.
- ha visat prov på att självständigt kunna strukturera och lösa
mindre projektarbeten.

Vidare ställs krav på studenten:
- att kunna redogöra för och tillämpa deterministisk
nätverksplanering.
- att kunna redogöra för och tillämpa linjebalansering.
- att förstå de grundläggande principerna för Just-in-time
produktion.
- att studenten förväntas kunna redogöra för övergripande
styrkor och svagheter med ”Pull” orienterade system kontra
”Push” orienterade system av MRP karaktär.
- att förstå grundläggande problem kring detaljplanering och
körplanering samt att kunna använda dessa metoder i enklare
fall.
- att kunna redogöra för och tillämpa huvudplanering.
- att kunna redogöra för, tillämpa och utvärdera olika typer av
prognosmetoder.
- att kunna redogöra för och tillämpa enkla lagersystem med
deterministisk efterfrågan. Detta involverar framför allt
EOQ-modellen och några varianter av denna.
- att kunna redogöra för och tillämpa kvantitativa modeller för
styrning av enkla lagersystem med osäkerhet i efterfrågan
(företrädesvis då efterfrågan antas vara normalfördelad).
Detta involverar beräkning av olika typer av servicemått och
förväntade kostnader samt optimering av beslutsvariabler i form
av beställningspunkter och orderkvantiteter.
- att kunna redogöra för och tillämpa kvantitativa modeller för
koordinerad beordring i ett urval av enkla lagersystem
- att kunna redogöra för och tillämpa kvantitativa modeller för
styrning av kopplade lagersystem av olika struktur då efterfrågan
är deterministisk (fallet med slumpmässig efterfrågan behandlas
i MION01).
- att kunna redogöra för kvantitativa modeller för analys av
beslutsregler baserade på echelon- och
installationslagerinformation.
- att kunna redogöra för och använda heuristiker för cyklisk
planering.

Färdighet och förmåga
För godkänd kurs skall studenten
ha förmåga och färdighet att självständigt lösa och
använda relevanta kvantitativa modeller för analys och styrning.
Konkreta områden och modelltyper som studenten ska bemästra
inkluderar:
- Linjebalanseringsmetoder baserade på ”längsta operationstid
först” och ”positionsvikt”.
- Prognosmetoder i form av enkel exponentiell utjämning, glidande
medelvärde, exponentiell utjämning med trend, MAD,
standardavvikelse för prognosfel. Även prognosuppföljning
ingår.
- Huvudplanering (LP, MIP modeller)
- Grundläggande detalj- och körplanering med fokus på
deterministiska modeller.
- Stokastiska modeller för utvärdering och optimering av enkla
lagersystem (single-echelon systems) under olika antaganden:
kontinuerlig inspektion, normalfördelad efterfrågan, Poisson
efterfrågan, lagerhållning över en och flera perioder,
fullständig bristnotering av restorder, servicenivåkrav (S1, S2)
och bristkostnader, (R,Q) och (S-1,S) system, deterministiska
ledtider, koordinerad beordring.
- Lagerstyrningsmodeller med varierande deterministisk efterfrågan
i olika perioder. Fokus är på den exakta metoden: ”Wagner
Whitin”, och den approximativa metoden: ”Silver-Meal”.
- Metoder för cyklisk planering i form av heuristiska metoder som
”gemensam cykeltid”, ”den oberoende lösningen” och
”Doll-Whybark”.
Studenten förväntas kunna använda etablerade facktermer och på
ett tydligt sätt kommunicera lösning och tolkning av kvantitativa
modeller (och i viss mån problemformulering). Efter genomgången
kurs ska studenten självständigt kunna använda enkla lager- och
produktionsstyrningsmetoder för att lösa och analysera verkliga
industrinära problem.

Kursinnehåll
Kursen syftar till att ge grundkunskaper i kvantitativ
modellering av produktions- och lagersystem både ur ett teoretiskt
och praktiskt perspektiv. Kursen använder teorier och metoder som
studerats i de grundläggande kurserna i sannolikhetslära och
industriell ekonomi AK. Kursen diskuterar utmaningar med att
applicera teorier om lager- och produktionssystem i praktiken, t
ex. vad gäller optimering av beställningspunkter och
orderkvantiteter och användning av prognosmetoder.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av tentamen i sal samt inlämningsuppgifter. Slutbetyget avgörs från tentamensresultatet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Material- och produktionsstyrning. 
Antal högskolepoäng: 7,5. Betygsskala: TH. 
Kod: 0210. Benämning: Praktik. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: MIO012/MIOA01/MIOA12/MIOA15 Industriell ekonomi AK, FMS012/FMSF45 Matematisk statistik AK (eller motsvarande).
Begränsat antal platser: Nej
Kursen överlappar följande kurser: MIO030
Kurslitteratur

Axsäter, S., Inventory Control, Springer, 2006 (e-book för LTH studenter).


Kontaktinfo och övrigt
Kursansvarig: Peter Berling, peter.berling@iml.lth.se
Hemsida: http://www.pm.lth.se



