
Kursplan 2020/21 EDAP10





Kursplan för
Flertrådad programmering
Concurrent Programming
EDAP10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: D3
Valfri för: BME5-sbh, C4-pv, E4-pv, F4, F4-pv, M4-me, Pi4-pv
Undervisningsspråk: Kursen ges på svenska

Syfte
I flertrådade program hanteras parallella, asynkrona förlopp,
ofta i interaktion med en fysisk omvärld. Bland de många
tillämpningarna återfinns styrsystem, nätverkskommunikation,
samt interaktiva system. Kursen syftar till att ge förmåga att
konstruera robusta, resurseffektiva och välstrukturerade
flertrådade program.

Mål
Kunskap och förståelse
För godkänd kurs skall studenten

känna till och kunna redogöra för hur trådar exekveras och
synkroniseras i ett program
veta hur kapplöpningssituationer uppstår och hur man undviker
sådana
veta hur dödlägen uppstår och hur man undviker sådana


Färdighet och förmåga
För godkänd kurs skall studenten

kunna utforma reaktiv programvara med jämlöpande aktiviteter
utifrån tillämpningskrav och föreskrivna gränssnitt mot
omgivningen
kunna implementera och felsöka flertrådad programvara
kunna genomföra enklare dödlägesanalys för ett mindre
system av trådar och delade resurser


Värderingsförmåga och förhållningssätt
För godkänd kurs skall studenten
 

kunna jämföra och diskutera design- och
implementationsalternativ för flertrådade program
kunna göra avvägningar mellan prestanda och
implementationskomplexitet i flertrådade program

 

Kursinnehåll

Grundläggande begrepp: jämlöpande aktiviteter, busy-wait och
polling, synkronisering och kommunikation, odelbara operationer som
test-and-set, ömsesidig uteslutning.
Synkronisering och signalering i system med delat minne: lås,
monitorer.
Synkronisering och signalering i meddelandebaserade
system.
Trådning i interaktiva system med callbacks.
Uppkomst och analys av dödläge (deadlock och livelock).
Användning av några centrala delar av Javas concurrent-paket,
såsom lås, semaforer, trådpooler, atomära värden och
blockerande köer.
Orientering om realtidsoperativsystem, schemaläggning,
multicore-maskiner, låsfria algoritmer. Utblick mot mer avancerade
ramverk i Javas concurrent-paket.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska laborationer och skriftlig tentamen. Slutbetyg på kursen grundar sig på resultatet av den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen i flertrådad programmering. 
Antal högskolepoäng: 3. Betygsskala: TH.  Prestationsbedömning: Skriftlig tentamen. Slutbetyg på hela kursen baseras på resultatet av den skriftliga tentamen. 
Kod: 0219. Benämning: Obligatoriska moment. 
Antal högskolepoäng: 4,5. Betygsskala: UG.  Prestationsbedömning: För godkänt betyg krävs godkända laborationer.  Delmomentet omfattar: Obligatoriska laborationer. 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: Nej
Kursen överlappar följande kurser: EDA698, EDA040, EDAF85, EDAF55
Kurslitteratur

Brian Goetz: Java Concurrency in Practice. Addison-Wesley, 2006, ISBN: 978-0321349606.
Ytterligare material tillhandahålls av institutionen.


Kontaktinfo och övrigt
Kursansvarig: Patrik Persson, patrik.persson@cs.lth.se
Hemsida: http://cs.lth.se/edap10/



