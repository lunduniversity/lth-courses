
Kursplan 2020/21 EEMF05





Kursplan för
Medicinsk mätteknik
Biomedical Measurements
EEMF05, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Valfri för: BME4, D5, E4-mt, F4, F4-mt, N4, Pi4
Undervisningsspråk: Kursen ges på begäran på engelska

Syfte
Syftet med kursen Medicinsk Mätteknik är att ge förståelse
för de problem som är förknippade med den mättekniska
processens användning i medicinsk miljö. Tillämpningar inom
såväl hälso- och sjukvård som klinisk forskning behandlas.
Kursen skall tillsammans med examensarbetet utgöra en grund för
fortsatt arbete inom det medicintekniska området och för
forskarutbildning.
Kursen ges i form av föreläsningar med inbjudna föreläsare,
alla med mycket hög kompetens inom sina respektive områden.

Mål
Kunskap och förståelse
För godkänd kurs skall studenten

Redogöra för förekomst och användning av medicinteknisk
utrustning i sjukvård och medicinsk forskning.
Relatera medicintekniska problem till sin tekniska
kompetens.
Utföra säkerhetsbedömning med referens till förekommande
lagstiftning och svensk standard för elektromedicinsk
utrustning.
Känna till vanliga felkällor och klinisk
mätnoggrannhet.


Färdighet och förmåga
För godkänd kurs skall studenten

Analysera verkliga mätproblem inom sjukvård och medicinsk
forskning, och därefter
Utveckla säkra och noggranna medicintekniska mätsystem, och
utföra
Riskbedömning.


Värderingsförmåga och förhållningssätt
För godkänd kurs skall studenten

Tillägna sig och sovra i viktig information ur ett digert
material, såsom lärobok eller manual, utan läsanvisning.
Kunna kommunicera resultat från laborativa experiment
muntligen.
Ha tillägnat sig tillräckligt med begrepp och kunskaper så
att man kan beskriva idéer, problem och lösningar för sakkunniga
personer inom området.


Kursinnehåll
Kursen avser att ge en översikt över dagens medicinska teknik
och behandlar bland annat mätning av bioelektriska signaler,
mätning av tryck och flöde, respiratorfysiologisk mätteknik samt
moderna bildgivande system inom medicinen. Som exempel på
delmoment kan nämnas blodtrycksmätning, EKG, elektromedicin,
klinisk kemi, gasteknik, nya kirurgiska metoder, dialysteknik,
audiologi, pacemakers, laserteknik, traditionell röntgen, digital
radiografi, datortomografi, strålningsmetoder för
in-vivo mätningar, magnetisk resonanstomografi,
ultraljudsteknik, dosplanering, acceleratorer, telemedicin samt
risker, säkerhet och regler.
Kursen innehåller tre laborationer och avslutas med
studiebesök på universitetssjukhuset i Lund.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Studenten ska vara godkänd på laborationerna och tentamen, skriva och granska 1 st föreläsningssammanfattningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Medicinsk mätteknik. 
Antal högskolepoäng: 7,5. Betygsskala: UG. 
Kod: 0212. Benämning: Laboration. 
Antal högskolepoäng: 0. Betygsskala: UG. 
Kod: 0312. Benämning: Skriva och granska föreläsningssammanfattning . 
Antal högskolepoäng: 0. Betygsskala: UG.  Delmomentet omfattar: Skriva och granska 1 st föreläsningssammanfattningar 
Antagningsuppgifter
Förutsatta förkunskaper: ESSF10 /EEM007 Mätteknik samt EEM031 /BMEF10 Sensorteknik.
Begränsat antal platser: 32
Urvalskriterier: Antal poäng inom programmet.
Förtur ges till studenter vars program har kursen listad i sin läro- och timplan.
Kursen överlappar följande kurser: EEM040
Kurslitteratur

Föreläsarnas anteckningar utgör huvudsakligt kursmaterial.
Nedanstående litteratur behandlar olika delar av kursinnehållet men ingen täcker allt.
Enderle J, Blanchard S and Bronzino J: Introduction to Biomedical Engineering. Elsevier, 2005, ISBN: 978-0-12-238662-6.
Jakobsson B: Medicin och teknik, 5:e uppl. Studentlitteratur, 2006.
Jacobsson B: Teknik i praktisk sjukvård, Studentlitteratur, 1998.
Berglund E/Jönsson B-A: Medicinsk fysik, Studentlitteratur, 2007.


Kontaktinfo och övrigt
Kursansvarig: Universitetslektor Magnus Cinthio, magnus.cinthio@bme.lth.se
Kursansvarig: Universitetslektor  Tomas Jansson, tomas.jansson@med.lu.se
Hemsida: http://bme.lth.se/course-pages/medicinsk-maetteknik/medicinsk-maetteknik/



