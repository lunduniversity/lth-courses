
Kursplan 2020/21 VFTF30





Kursplan för
Värdering och ersättning vid markåtkomst
Takings - Valuation and Compensation
VFTF30, 5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: L3
Undervisningsspråk: Kursen ges på svenska

Syfte
Kursen syfte är att studenten ska tillägna sig förståelse
för det svenska systemet för tvångsvis markåtkomst och
ersättning, samt färdigheter i att bestämma rättsenlig
ersättning.

Mål
Kunskap och förståelse
För godkänd kurs skall studenten

ha goda kunskaper i det svenska systemet för tvångsvis
markåtkomst och ersättning
ha förståelse för hur intrång påverkar fastigheters
värde
förstå hur de grundläggande motiven till markåtkomst- och
ersättningsregler


Färdighet och förmåga
För godkänd kurs skall studenten

kunna välja tillämplig lag för markåtkomst och avgöra
vilka ersättningsregler som aktualiseras
kunna tillämpa reglerna för intrångsvärdering vid några
vanliga fall
kunna utforma och skriva ett värderingsutlåtande vid
markåtkomst
kunna resonera runt utformningen av det svenska systemet för
markåtkomst och ersättning utifrån dess ekonomiska och andra
effekter
kunna belysa det svenska systemet genom att jämföra med
system i andra länder


Värderingsförmåga och förhållningssätt
För godkänd kurs skall studenten

kunna kritiskt analysera utformningen av det svenska systemet
för markåtkomst och ersättning  utifrån både lagstiftarens
intentioner och systemet konsekvenser för individer och
samhälle
kunna diskutera behovet av och lämpligheten i förändringar i
systemet med hänsyn till förändringar  i samhället i övrigt,
t.ex. när skadestånd eller vinstdelning ska tillämpas


Kursinnehåll
Kursen behandlar det svenska systemet för tvångsvis
markåtkomst, ur både ett teoretisk och praktiskt perspektiv.
Reglerna har inte bara betydelse för den tvångsvisa
markåtkomsten utan lägger också grunden för den frivilligt
genomförda markåtkomsten. Ersättningsreglerna vid tvångsvis
markåtkomst lägger således grunden även för ersättningarna i
de frivilliga fallen.
Undervisningen om fastighetsrättsliga ersättningsprinciper
utgår från hur fastighetsägare skall kompenseras när de måste
avhända sig egendom mot sin vilja. Grundläggande är här
reglerna om ersättning vid expropriation, eftersom de används
långt utanför själva expropriationslagen. Kursen behandlar även
de avsteg som görs från full kompensation och då särskilt
reglerna om pågående markanvändning, mindre betydande skador och
avdrag för expropriationsändamålets influens.
Kursen behandlar de särskilda reglerna om vinstfördelning som
används vid fastighetsreglering och jämför dem med
skadeståndsreglerna.
Utöver att behandla hur reglerna ser ut och hur de tillämpas
analyseras även regelsystemet med avseende på både dess motiv
och dess konsekvenser för individer och samhälle.
Undervisningen består av föreläsningar, övningar, seminarier
och projektarbeten i vilka kursens teoretiska moment, liksom
förkunskaper från tidigare integreras och tillämpas.
Projektarbeten omfattar skriftlig redovisning i form av av
värderingsutlåtande samt opponering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och obligatoriska projektarbeten är bestämmande för betygssättningen. För slutbetyg krävs godkända seminarier.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMS032 Matematisk statistik, allmän kurs eller FMSF50 Matematisk statistik, allmän kurs
VFR140 Grundläggande juridik med fastighetsrätt eller VFTA05 Grundläggande juridik med fastighetsrätt


Förutsatta förkunskaper: VFTA01 Fastighetsteknik och fysisk planering
VFTF01 National- och företagsekonomi
Begränsat antal platser: Nej
Kursen överlappar följande kurser: VFT085, VFTF05, VFTF15
Kurslitteratur

Eije Sjödin, Peter Ekbäck, Thomas Kalbro, Leif Norell: Markåtkomst och ersättning, för bebyggelse och infrastruktur. Wolters Kluwer, 2016, ISBN: 9789139207610.
Kompletterande material som tillhandhålls av institutionen.


Kontaktinfo och övrigt
Examinator: Universitetsadjunkt Fredrik Warnquist, fredrik.warnquist@lantm.lth.se
Kursansvarig: Doktorand Eric Norén, eric.noren@lantm.lth.se
Hemsida: http://www.lantm.lth.se
Övrig information: Användning av fastighetsregistret kan förekomma.



