
Kursplan 2020/21 VBEN25





Kursplan för
Bygglogistik och inköp
Construction Logistics and Purchasing
VBEN25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V4-bf
Undervisningsspråk: Kursen ges på svenska

Syfte
Kursens målsättning är att ge studenterna en grundläggande
förståelse för byggandets logistik både internt på
arbetsplatsen och externt avseende leveranser av material och
utrustning. Resursförsörjning, planering av arbetsplatsen, inköp
av material och underentreprenörer, påverkan från olika
produktionssystem samt samt koppling till arbetsmiljö är viktiga
moment i kursen. Utöver detta ska studenterna även ges
grundläggande förståelse för terminologi inom logistiken
avseende bland annat materialförsörjning i hela byggprocessens
värdekedja och totalkostnadsanalyser.

Mål
Kunskap och förståelse
För godkänd kurs skall studenten

Ha grundläggande kunskaper om logistikens grundprinciper och
dess tillämpning på byggsektorn.
Ha grundläggande kunskaper om byggandets
försörjningskedjor.
Ha förståelse för bygglogistikens påverkan på arbetsmiljö
och andra miljöaspekter såsom avfallshantering, byggmaterials
tekniska egenskaper och fuktproblematik.
Ha förståelse för bygglogistikens koppling till
kvalitetsledning.
Ha förståelse för olika produktionssystems koppling till
byggarbetsplatsens logistik.
Ha grundläggande kunskaper om byggföretagets inköpsprocesser
inklusive ett etiskt förhållningssätt till dessa, exempelvis
fair trade och arbetsrättsliga villkor.


Färdighet och förmåga
För godkänd kurs skall studenten

Kunna tillämpa logistiska modeller kopplat till byggandets
förutsättningar.
Kunna göra en analys av byggarbetsplatsens logistik och
resursförsörjning samt en arbetsplatsdispositionsplan.
Kunna göra leveransplaner för material och andra
hjälpmedel.
Kunna göra en analys av inköp och upphandling av material,
leverantörer och underentreprenörer.


Värderingsförmåga och förhållningssätt
För godkänd kurs skall studenten

Förhålla sig till relationen mellan bygglogistik,
produktionsplanering, planering av byggarbetsplatsen och planering
av försörjningskedjan.
Förhålla sig till hur olika produktionsmetoder och -system
påverkar byggarbetsplatsens logistik.
Förhålla sig till inköpsprocessernas strategiska betydelse
för ett byggföretags verksamhet och  dess sociala
ansvarstagande.


Kursinnehåll
Kursen behandlar bygglogistik med inriktning på
byggverksamheten. Områden som behandlas är planering av
byggverksamhet, produktionsplanering, planering av
byggarbetsplatsen (resursförsörjning, arbetsplatsdisposition,
leveransplaner, planering av maskiner och hjälpmedel,
avfallshantering, lagerhantering, fuktsäkerhet). Vidare hanteras
byggandets försörjningskedjor från tillverkning till färdig
montering i byggnaden/anläggningen. Vidare ska även olika
produktionsmetoder och produktionssystem studeras och hur val av
dessa kan påverka byggandets logistik. Kopplat till detta kommer
byggandets inköpsprocesser att tas upp och analyseras sant deras
strategiska betydelse och koppling till etiska förhållningssätt
och socialt ansvarstagande.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Betyg baseras på skriftlig tentamen. Utöver detta krävs godkänt projektarbete samt godkänd redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Kursregistrering på VBEF15 Byggproduktion


Begränsat antal platser: Nej
Kursen överlappar följande kurser: MTTN01
Kurslitteratur

P Jonsson, S-A Mattsson: Logistik 3 uppl. Studentlitteratur, 2016, ISBN: 9789144110776.
Hansson, B. m.fl.: Byggledning: Produktion. Studentlitteratur, 2017, ISBN: 9789144105734.
Hansson et. al.: Byggledning Produktion, Övningsbok. Studentlitteratur, 2017, ISBN: 978-91-44-10569-7.


Kontaktinfo och övrigt
Kursansvarig: Stefan Olander, stefan.olander@construction.lth.se
Kursadministratör: Kolbrun Arnadottir, kolbrun.arnadottir@construction.lth.se



