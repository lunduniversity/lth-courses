
Kursplan 2020/21 EDAA40





Kursplan för
Diskreta strukturer i datavetenskap
Discrete Structures in Computer Science
EDAA40, 5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: D1
Undervisningsspråk: Kursen ges på engelska

Syfte
Syftet med kursen är att introducera några av de mest basal
formella koncepten och terminologin inom datavetenskapen och att ge
ett gemensamt språkbruk, inklusive konventioner för notation och
nomenklatur som senare kurser kan bygga på. Detta inkluderar en
introduktion till abstrakt mängdteori, relationer, funktioner,
ordnade mängder, boolesk algebra, logik och bevistekniker liksom
strukturer såsom grafer och träd.

Mål
Kunskap och förståelse
För godkänd kurs skall studenten
- visa förståelse för basal notation inom mängdteori, såsom
ekvivalens, kardinalitet, uppräknelighet och oändliga
mängder,
- kunna karaktärisera funktioner,
injektiva/surjektiva/bijektiva funktioner, partial- och
totalordningar och deras egenskaper, kompletta
partialordningar,
- förstå basala bevistekniker såsom induktion,
- vara bekant med boolsk algebra och första ordningens
logik,
- förstå fundamentala strukturer som träd och grafer.

Färdighet och förmåga
För godkänd kurs skall studenten
- kunna använda notationen för mängder, relationer,
funktioner och ordningar för att definiera strukturer och
diskutera deras egenskaper,
- kunna använda induktion för att bevisa egenskaper hos
oändliga mängder av objekt,
- kunna manipulera, transformera och förenkla booleska uttryck
enligt den booleska algebrans lagar,
- kunna arbeta med träd och grafer och konstruera bevis för
deras egenskaper,
- kunna implementera enkla algoritmer och test för egenskaper
hos diskreta strukturer.

Värderingsförmåga och förhållningssätt
För godkänd kurs skall studenten
- kunna använda mängder, grafer och träd för att
representera aspekter av verkliga problem,
- visa förmåga att ta fram en lämplig bevisstrategi för ett
givet problem.

Kursinnehåll
Mängder, mängdekvivalenser, oändliga mängder,
uppräkningsbarhet, funktioner, egenskaper hos funktioner
(injektiva, surjectiva och bijektiva funktioner), relationer,
ordningar (totala och partiella), transitivitet, (anti-) symmetri,
reflexion, ekvivalensrelationer och klasser, kompletta
partialordningar, boolesk algebra, predikatlogik, bevis, induktion,
grafer, träd.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För godkänt betyg på kursen krävs att de obligatoriska momenten i kursen redovisats med godkänt resultat. Slutbetyg i kursen bestäms av resultatet på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Resultatet på den skriftliga tentamen utgör slutbetyg i kursen. För att få slutbetyg krävs också att de obligatoriska momenten är godkända.  Delmomentet omfattar: Skriftlig tentamen. 
Kod: 0216. Benämning: Obligatoriska moment. 
Antal högskolepoäng: 2. Betygsskala: UG.  Prestationsbedömning: För slutbetyg på kursen krävs att de obligatoriska momenten är godkända 
Antagningsuppgifter
Förkunskapskrav:
Godkänd på de obligatoriska momenten i EDAA01


Begränsat antal platser: Nej
Kursen överlappar följande kurser: EDAF10
Kurslitteratur

David Makinson: Sets, Logic, and Maths for Computing, 2nd ed. Springer. Boken finns också som gratis nerladdningsbar PDF/e-bok inom LTH:s nätverk: http://link.springer.com/book/10.1007%2F978-1-4471-2500-6.


Kontaktinfo och övrigt
Kursansvarig: Jörn Janneck, jorn.janneck@cs.lth.se
Hemsida: http://cs.lth.se/edaa40



