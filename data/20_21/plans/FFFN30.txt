
Kursplan 2020/21 FFFN30





Kursplan för
Halvledarfysik
Semiconductor Physics
FFFN30, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning N
Beslutsdatum: 2020-03-27
Allmänna uppgifter
Huvudområde: Nanovetenskap. 
Obligatorisk för: MNAV1
Valfri för: E4-is, F4, F4-hn, F4-nf, MFOT1, N4-nf, N4-hn
Undervisningsspråk: Kursen ges på begäran på engelska

Syfte
Kursen syftar till att studenten ska fördjupa sin förståelse
för de fysikaliska principer som ligger till grund för
halvledarfysiken och som är av central betydelse för att förstå
funktionen hos halvledarkomponenter, i synnerhet transistorer.
Förståelse för grundläggande halvledarfysik och för
halvledarmaterials egenskaper är avgörande för att kunna bedöma
möjligheter och begränsningar för komponenter och för att kunna
ta del av och bidra till utveckling inom fältet.

Mål
Kunskap och förståelse
För godkänd kurs skall studenten

kunna redogöra för grundläggande teorier, antaganden och
modeller inom halvledarfysiken
kunna redogöra för centrala halvledarkomponenters funktion
med utgångspunkt från bakomliggande fysikaliska principer
kunna relatera komponenters prestanda till materialegenskaper
och design


Färdighet och förmåga
För godkänd kurs skall studenten

kunna simulera och analysera komponenter med hjälp av
kommersiell programvara och sammanfatta resultaten i en skriftlig
rapport
kunna lösa uppgifter och i skriftlig form tydligt och
strukturerat redogöra för lösningen
muntligt kunna argumentera, använda relevanta begrepp och dra
slutsatser i en vetenskaplig diskussion


Kursinnehåll
Grundläggande fysikalisk teori för halvledare: bandstruktur,
intrinsiska och extrinsiska halvledare -
laddningsbärarkoncentrationer och transportfenomen.
Icke-jämvikt i halvledare: excitations- och
rekombinationsmekanismer, injektion av
laddningsbärare.Yttillstånd.
Elektriska egenskaper hos komponenter som pn-övergång, bipolär
transistor, metall-halvledarövergång. Fälteffekttransistor
(MOS-transistor): grundläggande egenskaper, funktion och
skalning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända inlämningsuppgifter, godkända laborationer och muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Halvledarfysik. 
Antal högskolepoäng: 5. Betygsskala: TH.  Prestationsbedömning: Muntlig tentamen 
Kod: 0217. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: Skriftlig redovisning 
Kod: 0317. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Skriftliga rapporter 
Antagningsuppgifter
Förutsatta förkunskaper: Kunskaper i fasta tillståndets fysik inklusive introduktion till halvledare och pn-övergången motsvarande FFFF05 Fasta tillståndets fysik, FFFF01 Elektroniska material eller ESSF20 Komponentfysik.
Begränsat antal platser: Nej
Kursen överlappar följande kurser: FFF021
Kurslitteratur

Sze, S M and Lee, M: Semiconductor Devices - Physics and Technology. Vi kommer att använda tredje utgåvan. Tidigare utgåvor kommer att fungera bra för det mesta.
Utdelat material (anteckningar samt labhandledningar).


Kontaktinfo och övrigt
Kursansvarig: Carina Fasth, carina.fasth@ftf.lth.se
Kursansvarig: Dan Hessman, dan.hessman@ftf.lth.se
Hemsida: http://www.ftf.lth.se/courses/fff021



