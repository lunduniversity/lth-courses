
Kursplan 2020/21 FMSN20





Kursplan för
Spatial statistik med bildanalys
Spatial Statistics with Image Analysis
FMSN20, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: BME4, C4, D5-bg, E4-bg, F4, F4-bg, Pi4-ssr, Pi4-biek, Pi4-bam, MMSR2
Undervisningsspråk: Kursen ges på engelska

Syfte
Kursens syfte är att studenten ska tillägna sig verktyg för
att hantera högdimensionella statistiska problem. Kursen
innehåller modeller och metoder med praktiska tillämpningar
främst inom spatial statistik och bildanalys. Speciellt viktigt
är de Bayesianska aspekterna, eftersom de bildar grunden för
många moderna spatiala statistiska metoder och bildanalysmetoder.
Kursen fokuserar på metoder med tillämpningar inom klimat,
miljöstatistik och fjärranalys.

Mål
Kunskap och förståelse
För godkänd kurs skall studenten

förklara och använda begreppet statistisk modell, speciellt
utifrån ett Bayesianskt perspektiv.
beskriva principer för Bayesiansk modellering och
inferens.
identifiera och beskriva stokastiska modeller och
analysmetoder för högdimensionella problem, speciellt inom
spatial statistik och bildanalys.


Färdighet och förmåga
För godkänd kurs skall studenten

självständigt föreslå och analysera stokastiska modeller
för högdimensionella data, speciellt inom spatial statistik och
bildanalys.
självständigt implementera ett datorprogram för lösning av
ett givet statistiskt problem med tillhörande analysmetod.
redovisa motiveringar, tillvägagångssätt och slutsatser
vid lösning av en given statistisk problemställning, både
skriftligt och muntligt.


Värderingsförmåga och förhållningssätt
För godkänd kurs skall studenten

identifiera och problematisera möjligheter och begränsningar
vid statistisk modellering och slutledning, speciellt i
högdimensionella problem.
kunna anlägga ett stokastiskt synsätt på slumpmässig
variation i naturliga fenomen.


Kursinnehåll
Bayesianska metoder för stokastisk modellering, klassificering
och rekonstruktion. Stokastiska fält, Gaussiska fält, Kriging,
Markovfält, Gaussiska Markovfält, icke gaussiska
observationer. Kovariansfunktioner, multivariata tekniker.
Simuleringsmetoder för stokastisk inferens (Gibbs sampling).
Tillämpningar inom klimat, miljöstatistik, fjärranalys och
spatial statistik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Projektuppgifter med skriftlig och muntlig redovisning. Slutbetyget avgörs av en sammanvägning av resultatet på projektdelarna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Projektdel 1. 
Antal högskolepoäng: 2,5. Betygsskala: UG.  Prestationsbedömning: Skriftlig projektrapport 
Kod: 0215. Benämning: Projektdel 2. 
Antal högskolepoäng: 5. Betygsskala: UG.  Prestationsbedömning: Skriftlig och muntlig projektredovisning 
Antagningsuppgifter
Förkunskapskrav:
FMSF10 Stationära stokastiska processer eller FMSF15 Markovprocesser eller FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs


Förutsatta förkunskaper: Någon av Markovprocesser eller Stationära stokastiska processer. God Matlabvana.
Begränsat antal platser: Nej
Kursen överlappar följande kurser: FMS150, MASM13, MASM25
Kurslitteratur

A. Gelfand, P. Diggle, P. Guttorp, M. Fuentes (Eds.): Handbook of Spatial Statistics. CRC Press Inc, 2010, ISBN: 9781420072877. Endast delar av boken används, finns som e-bok.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fmsn20/
Övrig information: Utöver Handbook of Spatial Statistics kan alternativ litteratur, fritt tillgänglig från Lunds universitets bibliotek, föreslås.

Kursen ges även på naturvetenskaplig fakultet med kurskod MASM25.



