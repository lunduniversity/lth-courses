
Kursplan 2020/21 EXTF60





Kursplan för
Introduktionskurs i kinesiska för civilingenjörer, del 2
Introductory Course in Chinese for Engineers, Part 2
EXTF60, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Externt valfri: C3, D3, E3
Undervisningsspråk: Kursen ges på engelska

Syfte

att ge tillräckliga skriftliga och muntliga färdigheter i
rikskinesiska för att den studerande med lätthet ska kunna ta sig
fram i olika vardagssituationer i Kina


Mål
Kunskap och förståelse
För godkänd kurs skall studenten

kunna definiera och exemplifiera en stor del av de
grundläggande dragen i rikskinesiskans satsmönster
vara förtrogen med den kinesiska skriftens uppbyggnad


Färdighet och förmåga
För godkänd kurs skall studenten

kunna använda grundläggande grammatiska konstruktioner i tal
och skrift
kunna förstå och återberätta enklare skrivna texter på
kinesiska på basis av det ordförråd som presenteras i aktuellt
kursmaterial
kunna deltaga i samtal kring vardagliga situationer på
kinesiska
behärska en basvokabulär bestående av frekventa ord och
uttryck på kinesiska
kunna utföra enklare presentationer på kinesiska


Värderingsförmåga och förhållningssätt
För godkänd kurs skall studenten

kunna ge perspektiv på det kinesiska samhället och jämföra
med svenska förhållanden.


Kursinnehåll
Kursen bygger på en genomgång av kinesisk grammatik,
ordkunskap och skrift (ca 60%) samt träning i muntlig
språkfärdighet (ca 40%). Materialet består till större delen av
elementära sakprosatexter.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt resultat på kursen krävs förutom godkänt resultat på under terminen fortlöpande tester och på de avslutande slutproven dessutom regelbunden närvaro vid lektionerna (minst 70%) samt aktivt deltagande vid dessa. Den studerande skall vid återkomst till Sverige kunna visa upp intyg på godkänt resultat från Beihang University för att få godkänt betyg på kursen. Endast ett sluttentamenstillfälle för varje del erbjuds i Kina. Student som inte lyckas slutföra kursen vid detta tillfälle erbjuds möjlighet att tentera kurs i Lund med liknande kursinnehåll.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTA35 Introduktionskurs i kinesiska för civilingenjörer


Begränsat antal platser: Nej
Kurslitteratur

Rong Jihua: Developing Chinese, Elementary Comprehensive Course 1 (2nd Ed.). Beijing Language and Culture University Press, 2011, ISBN: 978-7-5619-3076-2.


Kontaktinfo och övrigt
Kursansvarig: Peter Sivam, Peter.Sivam@ostas.lu.se
Hemsida: http://www.sol.lu.se/kinesiska/
Övrig information: Kursen är förlagd till Beihang University i Kina. Undervisning sker i första hand på kinesiska. 



