
Kursplan 2020/21 EITF55





Kursplan för
Säkerhet
Data Security
EITF55, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Obligatorisk för: IDA3, IEA3
Undervisningsspråk: Kursen ges på svenska

Syfte
Kursens syfte är att göra studenten väl förtrogen med de
säkerhetsproblem som behöver lösas kring och i datorsystem för
att en betryggande kommunikation skall kunna upprättas. I en
värld där kommunicerande datorer är geografiskt utspridda är
det viktigt att man säkerställer att rätt information når rätt
och endast rätt mottagare. Kryptering, autentisering,
nyckelhantering och certifikat är exempel på begrepp som
klargörs och exemplifieras i kursen.

Mål
Kunskap och förståelse
För godkänd kurs skall studenten
förstå och förklara grundläggande säkerhetsproblem och
lösningar som uppstår i samband med dataanvändning och
datakommunikation: sekretess, dataintegritet och
tillgänglighet.

Färdighet och förmåga
För godkänd kurs skall studenten

kunna upptäcka och identifiera problemställningar som
uppkommer vid datorhantering och kommunikation mellan datorer
kunna känna till olika sätt att hantera eller lösa ovan
angivna problem
kunna föreslå och/eller redovisa lämpliga åtgärder som
gängse används för att säkra data vid datahantering och
datakommunikation
kunna förklara innebörden av praktiska åtgärder som vidtas
för att säkra data och datasystem.


Värderingsförmåga och förhållningssätt
För godkänd kurs skall studenten
kunna tydligt förklara tankegångar och lösningsmetod för
inlämningsuppgifter.

Kursinnehåll

Säkerhet och sårbarhetsanalyser
Tillförlitlig drift
Vanliga hot mot säkerheten
Mänskliga misstag
Virus, maskar och trojaner
Identitetsverifiering
Säkra operativsystem
Säker exekvering
Behörighetskontroll
Skyddsbehov vid lagring och kommunikation av information
Kryptering och kryptoteori
Kryptobaserade kontrollsummor, signaturer
Nyckelhantering
Nätsäkerhet
Standardlösningar för Internet SSL, TLS, IPsec
Säkerhet i mobila nät: GSM, 3G, LTE
Säkerhet för Internet of Things


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För att erhålla betyget 3 krävs godkänd skriftlig tentamen samt godkända redovisningar av i kursen ingående projekt och inlämningsuppgifter. Högre betyg avgörs via den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Godkänd skriftlig tentamen 
Kod: 0218. Benämning: Projekt. 
Antal högskolepoäng: 2. Betygsskala: UG.  Prestationsbedömning: Godkända projekt och projektrapporter 
Kod: 0318. Benämning: Inlämningsuppgift. 
Antal högskolepoäng: 0,5. Betygsskala: UG.  Prestationsbedömning: Godkänd inlämningsuppgift 
Antagningsuppgifter
Förkunskapskrav:
De obligatoriska momenten i EDAA10 Programmering i Java fullgjorda.




Begränsat antal platser: Nej
Kursen överlappar följande kurser: EDA625
Kurslitteratur

Stallings & Brown: Computer Security, Principles and Practice, 4th edition. ISBN: 9781292220611.


Kontaktinfo och övrigt
Kursansvarig: Ben Smeets, ben.smeets@eit.lth.se
Hemsida: http://www.eit.lth.se/kurs/eitf55



