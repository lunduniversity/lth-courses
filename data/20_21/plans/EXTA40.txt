
Kursplan 2020/21 EXTA40





Kursplan för
Introduktion till mikroekonomisk teori
Introduction to Microeconomic Theory
EXTA40, 6 högskolepoäng, G1 (Grundnivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Teknik. 
Obligatorisk för: I2, Pi2
Valfri för: F4
Undervisningsspråk: Kursen ges på svenska

Syfte
Syftet med kursen är att ge kursdeltagaren en välavvägd
översikt över mikroekonomisk teori och dess centrala
frågeställningar och en god kunskapsgrund inför fortsatta
studier i nationalekonomi.
I synnerhet syftar kursen till att skapa förståelse för
marknaders funktionssätt, hur producenter och konsumenter gör
sina val och hur ekonomins aktörer gynnas och missgynnas av
statlig inblandning (reglering, skatter, subventioner etc.) på
marknader.
Tonvikt läggs i den teori som kan antas vara av särskilt
intresse för studenter inom programmen för industriell ekonomi
och teknisk matematik: produktionsteori och producenters beteende
under olika marknadsformer (industriell organisation).

Mål
Kunskap och förståelse
För godkänd kurs skall studenten
Efter genomgången kurs ska deltagaren ha förståelse för:
vilka krafter som bestämmer priser på marknader,
hur statlig inblandning på en marknad påverkar marknaden och
dess aktörer,
vad som avgör aktörers priskänslighet och vilka konsekvenser
olika grad av priskänslighet har,
den grundläggande mikroekonomiska teorin kring produktion och
producentens beteende i olika konkurrenssituationer,
den grundläggande mikroekonomiska teorin kring konsumentens
beteende och den grundläggande teorin kring externaliteter och
kollektiva varor.

Färdighet och förmåga
För godkänd kurs skall studenten
Efter genomgången kurs ska deltagaren ha förmåga att
tillämpa grundläggande analysverktyg (mikroekonomiska modeller)
för att:
analysera hur utbud, efterfrågan och pris på en marknad
påverkas av externa faktorer,
uppskatta marknadsaktörers priskänslighet och analysera
effekter utifrån aktörers olika priskänslighet,
analysera och redogöra för vinnare och förlorare på en
marknad till följd av statlig inblandning
utifrån mikroekonomisk teori, redogöra kring producentens
optimala beteende under olika marknadsformer,
identifiera marknader med externaliteter och redogöra för
lösningar för att korrigera för dessa externaliteter
diskutera och redogöra för välfärdseffekter av regleringar
och marknadsmisslyckanden.
i skrift ta ställning till ekonomiska påstpenden utifrån
mikroekonomisk teori och bedöma i vilken utsträckning de
överensstämmer med teorins implikationer.
 

Värderingsförmåga och förhållningssätt
För godkänd kurs skall studenten
Efter genomgången kurs ska deltagaren förstå skillnaden i
positiva och normativa ekonomiska påståenden. Deltagaren ska
också ha utvecklat en förmåga att kunna diskutera en teoris
antaganden och deras implikationer.

Kursinnehåll
Kursen ger en introduktion till mikroekonomisk teori och kan
delas in i fyra delar. Den första delen består av teorin kring
utbud, efterfrågan och jämvikt på en marknad och utgör grunden
för studier i nationalekonomi. Andra delen består av
konsumtionsteori, d v s teorin kring individens ekonomiska
beteende och beslutsfattande. Del 3 består av produktionsteori och
behandlar företagets agerande under olika marknadsformer
(fullständig konkurrens, monopol, oligopol och monopolistisk
konkurrens). Den fjärde och sista delen behandlar två former av
”marknadsmisslyckanden” –externaliteter och kollektiva varor.
Här analyseras hur samhället kan handskas med produktion och
distribution av varor för vilka marknaden på egen hand inte
åstadkommer den önskvärda lösningen.
Kursen vilar i huvudsak på tre komponenter: föreläsningar,
kurslitteratur och övningsuppgifter. Till varje del finns
övningsuppgifter och ett tillhörande övningsseminarium.
Övningsuppgifterna syftar dels till att fylla den pedagogiska
funktionen att frambringa förståelse för den mikroekonomiska
teorin, dels att träna kursdeltagaren i tillämpningen av de olika
analysverktygen.
Som ett komplement till övningsuppgifterna, ingår en
inlämningsuppgift i kursen. Syftet med denna är att låta
kursdeltagaren på ett mer fördjupat och utförligt sätt
tillämpa en viss teoridel på ett aktuellt samhällsekonomiskt
fenomen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en skriftlig tentamen (85 % av prestationsbedömning), som äger rum i slutet av kursen, och en frivillig inlämningsuppgift (15 % av prestationsbedömning) som kan lämnas in vid endast ett tillfälle per läsår. Betyg sätts enligt LTH:s betygsskala (underkänt, 3, 4, 5). 5: 84–100%, 4: 66–83%, 3: 50–65%, U: 0–49%.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: GEMA35, TEK115, TEK116
Kurslitteratur

Kompletterande material.
Nicholson, W. och Snyder, C.: Microeconomic Theory. Cengage Publishing, 2016. Tolfte upplagan.


Kontaktinfo och övrigt
Kursansvarig: Adrian Mehic, adrian.mehic@nek.lu.se
Hemsida: http://www.nek.lu.se



