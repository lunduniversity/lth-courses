
Kursplan 2020/21 KIMN10





Kursplan för
Biologiska läkemedel
Biopharmaceuticals
KIMN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Läkemedelsteknologi. 
Obligatorisk för: MLAK1
Valfri för: B4, K4
Undervisningsspråk: Kursen ges på engelska

Syfte
Syftet med kursen är att ge basala kunskaper och en bred
förståelse om olika typer av biologiska läkemedel, så kallade
"biologics", som finns idag, hur måltavlor för biologiska
läkemedel identifieras, hur de utvecklas och produceras, samt
molekylära och cellbiologiska principer som är relevanta för
utveckling och produktion av biologiska läkemedel.

Mål
Kunskap och förståelse
För godkänd kurs skall studenten

kunna beskriva vad biologiska läkemedel är, vilka typer som
finns, enligt vilka principer de utvecklas, och de steg som krävs
från upptäckt till produktion.
kunna beskriva sätt och metoder för upptäck av molekylära
måltavlor för behandling och de molekylära interaktioner som är
vanligt förekommande mellan läkemedel och dess måltavla.
kunna beskriva sambandet mellan basala molekylära och
cellbiologiska mekanismer och funktionen hos biologiska läkemedel,
samt demonstrera fördjupad förståelse kring dessa aspekter hos
ett urval av vanliga biologiska läkemedel.


Färdighet och förmåga
För godkänd kurs skall studenten

kunna analysera olika typer av litteratur och extrahera
relevant information inom området och närliggande
discipliner.
kunna beskriva, exemplifiera och diskutera/problematisera
upptäckt av terapeutiska måltavlor och föreslå lämpliga
kandidater för biologiska läkemedel.
kunna presentera laborativt arbete och litteratur på ett
formellt korrekt sätt i en rapport.


Kursinnehåll
Kursen kommer att inkludera föreläsningar som täcker:

historiska aspekter kring biologiska läkemedel, inkluderande
olika typer, upptäckt, validering och produktion av läkemedel
(inklusive produktion i odlade celler), och formulering av
biologiska läkemedel.
cellulära och molekylära interaktioner i sjukdom och
homeostas.
Mätmetoder med hög genomströmning för upptäckt av
potentiella måltavlor för biologiska läkemedel och funktionella
undersökningar.
klasser och administration av proteinläkemedel:
administrationsvägar, medicinska apparater.
strategier för att förlänga halveringstiden hos biologiska
läkemedel i blodomloppet.
en översikt av flera stora terapeutiska områden, såsom
cancer, transplantation, inflammatoriska sjukdomar där biologiska
läkemedel används, inklusive immunterapi.
farmakologiska, farmakokinetiska samt toxicitetsaspekter kring
biologiska läkemedel.

Kursen kommer också inkludera:

Studiebesök och gästföreläsningar från företag och
infrastrukturer inom eller med relevans för biologiska
läkemedel.
Ett projekt "Från upptäckt till validering och
produktion"
Ett fall med kombinationsbehandling som inkluderar
kunskapsaktivering från kurserna Läkemedelskemi och Biologiska
läkemedel.
Laborativa moment som belyser relevanta metoder för utveckling
av biologiska läkemedel.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Närvaro vid obligatoriska föreläsningar och aktivt deltagande i obligatoriska övningar. Laborationer och rapportering av laborationer. Skriftlig eller muntlig tentamen (som definieras av examinatorn). Det slutgiltiga betyget baseras på den skriftliga eller muntliga tentamen.


Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Praktiska moment. 
Antal högskolepoäng: 3. Betygsskala: UG.  Prestationsbedömning: Laborativt arbete och rapportering av detta. Aktivt deltagande i PBL-sessioner, inklusive avrapportering.   Delmomentet omfattar: Laborativt arbete och rapportering av detta. Laborationerna kommer att innehålla metoder som används vid upptäckt och utveckling av biologiska läkemedel.
 
Projektarbete i PBL-format. Projekten kommer innefatta analys av litteratur och data som är relevant för utveckling av biologiska läkemedel. 
Kod: 0220. Benämning: Teorimoment. 
Antal högskolepoäng: 4,5. Betygsskala: TH.  Prestationsbedömning: Deltagande vid obligatoriska föreläsningar och studiebesök. Skriftlig eller muntlig examination.  Delmomentet omfattar: Föreläsningar och studiebesök rörande biologiska läkemedel 
Antagningsuppgifter
Förkunskapskrav:
EXTA70 Cellens biologi eller KBK011 Biokemi eller KBKA05 Teknisk biologi eller KBKA10 Biokemi eller TEK295 Cellens biologi


Begränsat antal platser: 24
Urvalskriterier: Avklarade högskolepoäng inom programmet. Förtur ges till studenter vars program har kursen listad som obligatorisk, och därefter till studenter som har kursen listad i läro- och timplanen.
Kurslitteratur

Wei Wang, Manmohan Singh : Biological Drug Products, Development and Strategies, 1st Edition. Wiley, 2013, ISBN: 978-1118148891.
Vetenskapliga artiklar och översiktsartiklar.


Kontaktinfo och övrigt
Kursansvarig: Christina Sakellariou, Christina.Sakellariou@immun.lth.se
Hemsida: http://www.immun.lth.se/education



