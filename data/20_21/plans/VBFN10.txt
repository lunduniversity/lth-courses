
Kursplan 2020/21 VBFN10





Kursplan för
Projektering avseende energi, luft och fukt i nya byggnader
Design concerning Energy, Air Movements and Moisture in New Buildings
VBFN10, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Valfri för: V4-hb, V4-bf
Undervisningsspråk: Kursen ges på svenska

Syfte
Ge teknologerna grundläggande förmåga att på ett
konstruktivt och kritiskt sätt bedöma och välja byggnads- och
installationstekniska lösningar så att ställda funktionskrav
uppfylls i samband med nyproduktion av byggnader.
Ge teknologerna kunskap att skapa hus som uppfyller krav och
önskemål på fuktsäkerhet, låg energianvändning, god
inomhusmiljö och liten miljöpåverkan.

Mål
Kunskap och förståelse
För godkänd kurs skall studenten

Kunna analysera funktionskrav för olika typer av byggnader och
verksamheter med utgångspunkt från människans hälsa, komfort
och behov samt från byggnadsfysikaliska krav.
Kunna använda analytiska och numeriska beräkningsmetoder för
att utforma byggnadsdelar och byggnader så att de fungerar som
enskilda enheter och som ett system.
Utifrån ett helhetstänkande kunna utforma och dimensionera en
långsiktigt väl fungerande byggnad uppbyggd av sinsemellan
samverkande komponenter av olika byggnadstekniker,
byggnadsmaterial, installationssystem, styr- och reglersystem samt
brukare.


Färdighet och förmåga
För godkänd kurs skall studenten

Utnyttja beräkningsmetoder - såväl enkla som mer avancerade
- vad avser fuktdimensionering, köldbryggor, effektbehov för
värme och för kyla, energibehov för värme och för kyla,
förmåga till passiv klimatisering, värmekapacitet samt hur denna
påverkas av inträngningsdjup och periodiska förlopp,
flödesfördelning i rör- och kanalsystem, konvektion samt
värme- och fuktbalanser.
Muntligt och skriftligt redogöra för, diskutera och värdera
egna och andras lösningar i konstruktiv dialog.
Välja och använda genomgångna datorprogram för att lösa
delproblem, känna till programmens användningsområden, dess
begränsningar och hur resultaten skall tolkas och redovisas.


Kursinnehåll

Olika former av värmeöverföring samt hur detta upplevs av
människan.
Värmeväxlingsteori omfattande termiska beräkningar,
strömningsarrangemang och temperaturverkningsgrad.
Värmesystem innefattande tryckförhållande,
flödesfördelning och hydronik.
Manuella och numeriska fuktberäkningar innefattande
fuktkriterier, kritiska fukttillstånd, fuktens inverkan på
energiåtgången, fukttransport och temperaturberoende,
fuktbalanser, ytkondensation, fuktkonvektion och
fuktdiffusion.
Analytiska modeller för handberäkning av effekt- och
energibehov samt temperaturfördelning.
Energibalansberäkningar med PC-program inklusive inverkan av
avancerade köldbryggor.
Detaljutformning och dimensionering av valda byggnadstekniska
lösningar.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig och består av en teoridel och en beräkningsdel. För godkänt på kursen krävs även att datorövningar, laborationer och projektuppgifter är godkända. Väl genomförd projektuppgift kan höja slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursen. 
Kod: 0211. Benämning: Inlämningsuppgifter. 
Antal högskolepoäng: 2,5. Betygsskala: TH.  Prestationsbedömning: Godkänd skriftlig rapport och muntlig presentation av projektuppgift samt opposition. Godkända datorövningar och laborationer.  Delmomentet omfattar: Dimensionering och analys av kontorsbyggnad avseende termiskt inneklimat, uppvärmningsysstem, ventilations system och fuktsäkerhet. 
Antagningsuppgifter
Förutsatta förkunskaper: VBFF01 Energieffektivitet och innemiljö, VBFN05 Energi, luft och fukt vid ombyggnad och förvaltning.
Begränsat antal platser: Nej
Kursen överlappar följande kurser: VBF050
Kurslitteratur

L Jensen: Värmeväxling. Avd. för Installationsteknik, 2007.
L Jensen: Injustering. Avd. för Installationsteknik. Kursmaterial Installationsteknik.
Arfvidsson J, Harderup L-E, Samuelson I: Fukthandbok, Praktik och teori. Svensk Byggtjänst, 2017, ISBN: 978-91-7333-823-3.
Harderup, L-E: Övningsuppgifter med lösningar till Fukt. LTH.
Claesson, J, Nevander, LE, Sandin, K: Kompendium i Värme. LTH 1984.(utdrag ur).
Harderup, L-E: Övningsuppgifter med lösningar till Värme. LTH.
Hansen & Kjerulf-Jensen & Stampe: DANVAK Grundbog. Varme- og klimatteknik, 2. udgave, 1. oplag, kap 1. Danvak ApS 1997. ISBN: 87-982652-8-8..(utdrag ur).
Jensen, L, Warfvinge, C: Hydronik. Flödesfördelning i rörsystem. LTH 2005.
Jensen, L, Dahlblom, M: Injustering av ventilationssystem, LTH, 2007.
Dahlblom M, Jensen L, Handledning för laboration, LTH, 2013.
OH från vissa föreläsningar.
Övningsuppgifter i Installationsteknik med lösningar, C Warfvinge, M Dahlblom, L Jensen, B Nordquist.


Kontaktinfo och övrigt
Kursansvarig: Birgitta Nordquist, Birgitta.Nordquist@hvac.lth.se
Lärare: Lars-Erik Harderup, lars-erik.harderup@byggtek.lth.se
Kursansvarig: Stephen Burke, stephen.burke@byggtek.lth.se
Hemsida: https://liveatlund.lu.se



