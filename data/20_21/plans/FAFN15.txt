
Kursplan 2020/21 FAFN15





Kursplan för
Kristalltillväxt och halvledarepitaxi
Crystal Growth and Semiconductor Epitaxy
FAFN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Nanovetenskap. 
Valfri för: F4, K4-m, MNAV1, N4-nf, N4-m
Undervisningsspråk: Kursen ges på engelska

Syfte
Kursen avser att ge nödvändiga kunskaper för att
förstå kristalltillväxt och speciellt epitaxi av
halvledarstrukturer.

Mål
Kunskap och förståelse
För godkänd kurs skall studenten

kunna förklara kristalltillväxt och epitaxi, samt de
nödvändiga begreppen inom termodynamik och kinetik
kunna förklara kopplingen mellan tillväxtparametrar samt
tillväxtmetod och resultatets egenskaper och kvalitet


Färdighet och förmåga
För godkänd kurs skall studenten

kunna utvärdera och välja lämplig kristalltillväxtmetod
för en specifik frågeställning
kunna muntligen eller skriftligen presentera frågor rörande
kristalltillväxt på ett vetenskapligt sätt


Kursinnehåll
I denna kurs kommer vi att noggrant gå igenom de fundamentala
aspekterna av kristalltillväxt. Vi kommer att behandla de
termodynamiska förutsättningarna för kristalltillväxt, såsom
kemisk potential, konstruktion av binära fasdiagram, övermättnad
och nukleering. Vidare kommer vi att studera ytenergier,
ytdiffusion och Wulffs teorem. Inom kursavsnittet om epitaxiell
växt kommer vi bland annat att diskutera ytrekonstruktioner,
gitteranpassning, dislokationer samt karaktärisering – både
in- och ex-situ. Vi kommer också att gå igenom
tillväxttekniker och reaktormodeller. Under kursens gång kommer
de olika delmomenten att belysas med exempel från modern
forskning, i synnerhet forskning om epitaxi av nanostrukturer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och obligatoriska inlämningsuppgifter som kan komma att ge bonuspoäng på den skriftliga tentamen, under förutsättning att den skriftliga tentamen är godkänd. Närvaro vid första föreläsningen är obligatoriskt för att få tillträde till kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FFFF10 Process- och komponentteknologi, någon grundkurs i termodynamik och materiallära.
Begränsat antal platser: Nej
Kurslitteratur

Pohl, Udo W: Epitaxy of Semiconductors. Springer, 2013, ISBN: 978-3-642-32969-2.


Kontaktinfo och övrigt
Kursansvarig: Jonas Johansson, jonas.johansson@ftf.lth.se
Hemsida: http://www.ftf.lth.se/education/elective_courses/
Övrig information: Närvaro vid första föreläsningen är obligatoriskt för att få tillträde till kursen.



