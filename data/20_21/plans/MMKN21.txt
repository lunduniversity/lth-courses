
Kursplan 2020/21 MMKN21





Kursplan för
Konstruktion i termoplastiska material
Design in Thermoplastic Materials
MMKN21, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: M4-pu, MD4
Undervisningsspråk: Kursen ges på begäran på engelska

Syfte
Kursen ska med stöd av de senaste forskningsrönen ge kunskap
och insikt om konstruktion och tillverkning med termoplaster.
Kunskapen omfattar materialkännedom, konstruktiv utformning och
tillverkningsmetoder för termoplastiska material. Kursdeltagaren
ges också kunskaper om att upprätta en plastanpassad
kravspecifikation och en grundläggande kostnadsanalys.
Hållbar utveckling utgör ett viktigt fundament i kursen. Fokus
ligger på bioplaster, resursoptimerad konstruktion, design för
materialåtervinning, energieffektiv produktion och plasters roll i
ett cirkulärt samhälle.
Inom respektive teknikområde behandlas såväl kvalitativa som
kvantitativa metoder. Efter godkänd kurs ska kursdeltagaren aktivt
kunna delta i utveckling och tillverkning av nya
termoplastprodukter och kunna vidareutveckla produkter där
termoplaster ersätter konventionella material för att nå
förbättrade egenskaper.
 
 
 

Mål
Kunskap och förståelse
För godkänd kurs skall studenten
• utifrån en given principlösning kunna föreslå lämpligt
plastmaterial
• utifrån en given principlösning kunna föreslå lämplig
konstruktionslösning
• utifrån vald konstruktionslösning kunna föreslå lämplig
produktionsmetod
• utifrån val av material, konstruktionslösning och
tillverkningsmetod kunna beräkna detaljkostnaden
• inför en industriell uppdragsgivare eller motsvarande
muntligt och skriftligt, självständigt eller i grupp, kunna
redovisa resultatet från ett konstruktionsuppdrag i form av
resultat och process.
 

Färdighet och förmåga
För godkänd kurs skall studenten
• kunna göra en plastanpassad kravspecifikation
• kunna ta fram och analysera olika materialförslag för
aktuell produkt
• kunna utarbeta en unik konstruktionslösning
• kunna välja en kostnadseffektiv produktionslösning
• kunna göra en kostnadsanalys baserad på konsekvenserna av
gjorda val
• kunna kommunicera, muntligt och i skrift, resultaten för en
industriell uppdragsgivare eller motsvarande.
 
 

Värderingsförmåga och förhållningssätt
För godkänd kurs skall studenten

med ett forskningsmässigt förhållningssätt kunna reflektera
över framtagna material-, konstruktions- och
tillverkningslösningar och med detta som grund kunna föreslå
eventuellt behov av ytterligare och/eller alternativa material-,
konstruktions- och tillverkningslösningar
kunna identifiera eventuella behov av fördjupade analyser av
framtagna förslag

 

Kursinnehåll
För att säkerställa att det är aktuella forskningsrön som
presenteras i kursen inbjuds externa föreläsare med
forskningsanknytning. Under kursen får studenterna ta del av de
senaste nyheterna inom termoplastområdet, som underlag för att
lära sig att göra självständiga och kritiska bedömningar.
Kursen består av föreläsningar, projektarbete och
inlämningsuppgifter (inte betygsgrundande). Studiebesök
genomförs hos industrier med olika tillverkningstekniker.
Kursen inleds med en genomgång av aktuella bas-, konstruktions-
och avancerade plaster. Utgångspunkten är materialens egenskaper
och pris, för att ge en insikt om de termoplaster som idag finns
tillgängliga på marknaden.
Därefter följer en beskrivning av de vanligaste
tillverkningsmetoderna för termoplaster och grundläggande
verktygsteknik. Därefter fokuserar kursen framförallt på
konstruktionsaspekter för termoplaster.
En kravspecifikation upprättas som underlag för ett konkret
materialvalet. Utifrån valet av material belyses hur den
konstruktiva utformningen tas fram, inte enbart med hänsyn till
funktionella krav utan också med hänsyn till produktionsbetingade
krav som är specifika för termoplaster. Begrepp som
formfyllnadsanalys och strukturoptimering behandlas.
Den teoretiska genomgången avslutas med att de specifikt
tillverkningsrelaterade aspekterna beaktas, såsom
tillverkningsmetod, verktygslösning, eventuell efterbearbetning.
Kostnadsanalysen visar hur olika materials processbarhet påverkar
detaljpriset.
Parallellt med teoridelen genomförs ett industrinära
produktutvecklingsprojekt. Utgångspunkten är att även praktiska
moment ska ingå, som tillverkning av prototyp och
informationsutbyte med plastindustrin. Projektet utförs i grupp om
3–5 studenter per grupp och omfattar momenten problemanalys och
kravspecifikation, konceptgenerering och konstruktiv utformning,
materialval, val av lämplig produktionsmetod och
produktionsförberedelse med kostnadsanalys samt en projektrapport
och avslutande presentation av resultat vid en gemensam
redovisning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För slutbetyg krävs godkänd tentamen och godkänt projektarbete.
Projektet genomförs i grupp om 3 - 5 studenter och omfattar momenten problemanalys och kravspecifikation, konceptgenerering och konstruktiv utformning, materialval, val av lämplig produktionsmetod och produktionsförberedelse med kostnadsanalys samt en projektrapport och avslutande presentation av resultat vid en gemensam redovisning.
För godkänt projektarbete krävs att alla fem delmoment är godkända. Varje godkänt delmoment bedöms i poängskalan 1–5 poäng. Varje medlem i projektgruppen erhåller den uppnådda poängen.

Den skriftliga tentamen behandlar genomgången teori. För godkänd tentamen krävs att minst hälften av maximalpoängen är uppnådd.

Slutbetyget baseras på uppnått resultat för projektarbetet och en godkänd tentamen. För högre slutbetyg krävs ett tentamensresultat som överstiger projektbetyget.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0319. Benämning: Projektarbete. 
Antal högskolepoäng: 4,5. Betygsskala: TH.  Prestationsbedömning: Projektet omfattar momenten: analys och upprättande av kravspecifikation, val av lämpligt material och lämplig tillverkningsmetod, framtagning av konstruktiv utformning och kostnadsanalys. I projektarbetet ingår också en projektrapport och avslutande presentation av resultat vid en gemensam redovisning av alla projekten. Varje delmoment, inklusive den gemensamma redovisningen och projektrapporten bedöms i poängskalan 0 – 10 poäng. För godkänt delmoment krävs minimum 5 poäng. För godkänt projektarbete krävs att alla delmoment godkänts, dvs minimum 25 poäng. Maximalt kan 50 poäng erhållas på projektarbetet. Projektet genomförs i form av ett grupparbete med 3 - 5 studenter per grupp. Varje gruppmedlem erhåller den för projektresultatet gemensamt uppnådda poängen.  Delmomentet omfattar: Projektet utförs i grupp om 3–5 studenter per grupp och omfattar momenten problemanalys och kravspecifikation, konceptgenerering och konstruktiv utformning, materialval, val av lämplig produktionsmetod och produktionsförberedelse med kostnadsanalys samt en projektrapport och avslutande presentation av resultat vid en gemensam redovisning.
För godkänt projektarbete krävs att alla fem delmoment är godkända. Varje godkänt delmoment 

Slutbetyget baseras på uppnått resultat för projektarbetet och en godkänd tentamen. För högre slutbetyg krävs ett tentamensresultat som överstiger projektbetyget 
Kod: 0419. Benämning: Skriftlig tentamen. 
Antal högskolepoäng: 3. Betygsskala: TH.  Prestationsbedömning: För godkänd tentamen krävs att minst hälften av maxpoängen uppnås. Slutbetyget baseras på uppnått resultat för projektarbetet och en godkänd tentamen. För högre slutbetyg krävs ett tentamensresultat som överstiger projektbetyget.  Delmomentet omfattar: Tentamen avser att individuellt kontrollera kunskaperna i genomgången teori. 
Antagningsuppgifter
Förutsatta förkunskaper: MMKF01 Utvecklingsmetodik eller motsvarande.
Begränsat antal platser: Nej
Kursen överlappar följande kurser: MMKN20
Kurslitteratur

Ulf Bruder: Värt att veta om plast. 2017, ISBN: 978-91-983811-1-5.
Aktuell forskningslitteratur, vetenskapliga artiklar som görs tillgängligt under kursen.
Ulf Bruder: User's Guide to Plastics. Carl Hanser Verlag, 2015, ISBN: 978-1-56990-572-2.


Kontaktinfo och övrigt
Kursansvarig: Katarina Elner-Haglund, katarina.elner-haglund@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



