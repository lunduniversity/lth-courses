
Kursplan 2020/21 EDAF75





Kursplan för
Databasteknik
Database Technology
EDAF75, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: C2
Valfri för: BME4, D4-pv, D4-se, E4-pv, F4, F4-pv, I4-pvs, L4-gi, Pi4-pv
Undervisningsspråk: Kursen ges på svenska

Syfte
Kursen ger grundläggande teoretiska och praktiska kunskaper om
databassystem och deras organisation. Tonvikten läggs på
relationsdatabaser.

Mål
Kunskap och förståelse
För godkänd kurs skall studenten

kunna beskriva informationssystem med ER-modeller och
UML-notation och översätta sådana modeller till
relationsform
kunna normalisera databasscheman
kunna använda frågespråket SQL för att skapa och uppdatera
en databas och för att hämta information ur databasen
vara orienterad om alternativa sätt att organisera data i
databaser och om databashanterarnas interna organisation


Färdighet och förmåga
För godkänd kurs skall studenten

kunna använda verktyg för att implementera en databas
kunna utveckla programmeringsgränssnitt till en databas


Kursinnehåll

Introduktion till databassystem. Grunderna i relationsmodellen,
frågespråket SQL. Metoder för datamodellering och databasdesign,
ER- och UML-diagram. Teori för relationsmodellen: funktionella
beroenden, normalisering, relationsalgebra. Lagrade procedurer,
triggrar. Program- och webbgränssnitt till databaser.
Orientering om andra datamodeller: NoSQL-databaser,
semistrukturerade data (JSON).
Säkerhet och integritet i databaser, samtidighet,
transaktioner. Något om implementering av databashanterare och
implementering av frågespråk.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg krävs godkänd tentamen, godkänd inlämningsuppgift och godkända datorlaborationer. Slutbetyget bestäms av betyget på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Datorlaborationer och inlämningsuppgift. 
Antal högskolepoäng: 3. Betygsskala: UG.  Prestationsbedömning: För godkänt betyg krävs fullgjorda datorlaborationer och inlämningsuppgift. 
Kod: 0217. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. Slutbetyg på kursen baseras på resultatet av denna tentamen. 
Antagningsuppgifter
Förkunskapskrav:
EDA011 Programmeringsteknik eller EDA016 Programmeringsteknik eller EDA017 Programmeringsteknik eller EDAA10 Programmering i Java eller EDAA20 Programmering och databaser eller EDAA45 Programmering, grundkurs eller EDAA50 Programmeringsteknik eller EDAA55 Programmeringsteknik eller EDAA65 Programmering


Förutsatta förkunskaper: EDAA01 Programmeringsteknik - fördjupningskurs.
Begränsat antal platser: Nej
Kursen överlappar följande kurser: EDA215, EDA636, EDAF20, EDA216
Kurslitteratur



Kontaktinfo och övrigt
Kursansvarig: Christian Söderberg, christian.soderberg@cs.lth.se
Hemsida: http://cs.lth.se/edaf75



