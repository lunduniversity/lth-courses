
Kursplan 2020/21 FMEA10





Kursplan för
Mekanik, grundkurs
Engineering Mechanics, Basic Course
FMEA10, 9 högskolepoäng, G1 (Grundnivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Huvudområde: Teknik. 
Obligatorisk för: I1
Undervisningsspråk: Kursen ges på svenska

Syfte
Syftet med kursen är att:

ge kunskaper om mekanikens grundläggande begrepp för
materiella system i vila såväl som i rörelse, främst partiklar
och stela kroppar.
ge skicklighet i ingenjörsmässigt modelltänkande.
ge förmåga till problemlösning genom tillämpning av
matematik.
med ett simuleringsprogram som visualiseringsmetod utveckla det
ingenjörsmässiga modelltänkandet
berika och utvidga begreppet problemlösning till att omfatta
en industrirelaterad programvara som numeriskt verktyg


Mål
Kunskap och förståelse
För godkänd kurs skall studenten

kunna förklara och använda grundbegreppen kraft och moment
samt utrycka dem skalärt och i vektorform.
kunna frilägga en materiell kropp och ställa upp
jämviktsekvationer och rörelseekvationer.
kunna formulera fysikaliska samband för energi, impuls,
impulsmoment, rörelsemängd och rörelsemängdsmoment.
kunna tolka och nyttja hastigheter och accelerationer, samt
kraft- och momentekvationer uttryckta i vektorform
redogöra för de viktigaste resultaten som påvisats inom
projektet


Färdighet och förmåga
För godkänd kurs skall studenten

utifrån verkliga situationer kunna avgränsa en
problemställning och utföra en jämviktsanalys.
tillämpa systematiska metoder för analys av mekaniska system
i rörelse.
presentera skriftliga lösningar av mekanikproblem med
tillhörande illustrationer i form av modellskisser och
friläggningar.
kunna utifrån en given projektspecifikation avgränsa en
problemställning och skapa en modell för behandling av uppgiften
i ett simuleringsprogram
utföra en systematisk numerisk analys av ett mekaniskt system
i rörelse
presentera en skriftlig rapport med en utförlig beskrivning av
problemställning, förutsättningar, utförande, erhållna
resultat, samt utvärdering


Värderingsförmåga och förhållningssätt
För godkänd kurs skall studenten

kunna utvärdera erhållna resultat med avseende på fysikalisk
rimlighet samt praktisk tillämpbarhet


Kursinnehåll
Statik: Kraft- och momentsystem i två och tre
dimensioner. Likvärdiga system, friläggning och jämvikt.
Tillämpningar av jämviktsekvationerna på materiella kroppar och
delkroppar. Fackverk och ramar, masscentrum och friktion.
Dynamik: Kinematik och kinetik för partiklar i rät och
kroklinjig rörelse, cartesiska, naturliga och polära koordinater.
Kinematik och kinetik för stela kroppar i planet. Arbete, energi,
rörelsemängd, rörelsemängdsmoment, impuls, impulsmoment samt
stöt.
Newtons lagar, kinematik och kinetik för partiklar i två och
tre dimensioner, samt stela kroppar i plan rörelse. Små
svängningar i odämpade och dämpade mekaniska system. Fri
svängningsrörelse samt svängning med tvångsvillkor.
Partikelrörelse och stelkroppssvängning. Studie av fysikaliska
företeelser så som självsvängning och svävning.
Vibrationsanalys innefattande egenvinkelfrekvens och
dämpningsfaktor

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Skriftlig projektrapport. Projektet utförs i grupper om två där gruppen arbetar självständigt med möjlighet till support i samband med schemalagda datorövningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0108. Benämning: Mekanik, grundkurs. 
Antal högskolepoäng: 8. Betygsskala: TH.  Prestationsbedömning: tre deltentamina  Delmomentet omfattar: Statik: Kraft- och momentsystem i två och tre dimensioner. Likvärdiga system, friläggning och jämvikt. Tillämpningar av jämviktsekvationerna på materiella kroppar och delkroppar. Fackverk och ramar, masscentrum och friktion. Dynamik: Kinematik och kinetik för partiklar i rät och kroklinjig rörelse, cartesiska, naturliga och polära koordinater. Kinematik och kinetik för stela kroppar i planet. Arbete, energi, rörelsemängd, rörelsemängdsmoment, impuls, impulsmoment samt stöt. Newtons lagar, kinematik och kinetik för partiklar i två och tre dimensioner, samt stela kroppar i plan rörelse. 
Kod: 0208. Benämning: Mekanik, projekt. 
Antal högskolepoäng: 1. Betygsskala: UG.  Prestationsbedömning: Skriftlig projektrapport.  Delmomentet omfattar: Små svängningar i odämpade och dämpade mekaniska system. Fri svängningsrörelse samt svängning med tvångsvillkor. Partikelrörelse och stelkroppssvängning. Studie av fysikaliska företeelser så som självsvängning och svävning. Vibrationsanalys innefattande egenvinkelfrekvens och dämpningsfaktor 
Antagningsuppgifter
Förutsatta förkunskaper: FMA420 Linjär algebra, FMAA05 Endimensionell analys.
Begränsat antal platser: Nej
Kursen överlappar följande kurser: FMEA30, FMEA20, FMEA05, FMEA15
Kurslitteratur

Nyberg C.: Mekanik, Grundkurs. Liber, 2003.
Nyberg C.: Mekanik, Problemsamling. Liber, 2003.
Computer Exercises in Mechanics for Industrial Engineers. Division of Mechanics, Lund University, latest edition.


Kontaktinfo och övrigt
Kursansvarig: Aylin Ahadi, aylin.ahadi@mek.lth.se
Hemsida: http://www.mek.lth.se



