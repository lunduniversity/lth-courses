
Kursplan 2020/21 EITP25





Kursplan för
Minnesteknologi för maskininlärning
Memory Technology for Machine Learning
EITP25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Nanovetenskap. 
Valfri för: E4-is, F4, F4-hn, F4-mai, MNAV1, N4-hn
Undervisningsspråk: Kursen ges på engelska

Syfte
Målet med denna kurs är att ge djup förståelse för fysiken
bakom de vanligaste minneskomponentteknologierna med stort fokus
på icke-volatila minnen. Vidare behandlas hur dessa kan integreras
för att skapa neuromorf hårdvara för tillämpning inom
maskininlärning och artificiell intelligens. Slutligen ger kursen
även en introduktion till de arkitekturer och algoritmer som
används inom maskininlärning för att ge en grundläggande
förståelse för vilka behov minneskomponenter och dess kopplingar
behöver uppfylla för denna tillämpning.

Mål
Kunskap och förståelse
För godkänd kurs skall studenten
 

förklara översiktligt hur minneshierarkin i en modern dator
ser ut och i detalj hur dess minneskomponenter fungerar.
förstå de fysiska processer som ligger bakom funktionen i
vanliga icke-volatila minnestyper som RRAM, PCM, FeRAM och
STT-MRAM.
förstå generellt vilka begränsningar och fördelar som de
olika minnestyperna som behandlas i kursen har.
förstå generellt hur integrationen av minneskomponenter till
neurala nätverkskretsar kan göras, och fördelar och
begränsningar med dessa tillvägagångssätt.
förstå uppbyggnaden och funktionen av grundläggande typer av
artificiella neurala nätverk.
förklara i detalj hur träning genomförs i neurala nätverk
med hjälp av bakåtpropagering och gradiell nedstigning.

 

Färdighet och förmåga
För godkänd kurs skall studenten

utföra mätningar och analys av
ström-spänningskarakteristiken från en RRAM komponent.
utifrån en uppmätt polarisation-fält-diagram kunna extrahera
viktiga parametrar för en ferroelektrisk kondensator.
kunna ge förslag på hur hastighet, pålitlighet samt
energiförbrukning kan förbättras i de olika minnestyperna som
behandlas i kursen.
designa och träna ett neuralt nätverk för att utföra
bildigenkänning.

 

Värderingsförmåga och förhållningssätt
För godkänd kurs skall studenten
 

inse behovet av energieffektiv och skalbar neuromorf hårdvara
för maskininlärning och AI.
utvärdera lämpligheten för en given minnesteknologi för
diverse användningsområden utifrån dess fördelar och
nackdelar.

 

Kursinnehåll
Minneskomponenter i datorn: SRAM, DRAM, NAND
Icke-volatila minneskomponenter: Memristorn, resistiva minnen
(RRAM), fas-ändringsminnen (PCM), ferroelektriska minnen (FeRAM),
magnetiska minnen (MRAM).
Integration av minneskomponenter: 3D stackning för skalbarhet,
crossbar-arkitekturen.
Neurala nätverksarkitekturer: framåtmatade neurala nätverk,
rekursiva nätverk, tidsberoende nätverk.
Maskininlärningsalgoritmer: Bakåtpropagering, gradiell
nedstigning, jämlöpande nätverk, oövervakad inlärning
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examen, projektarbete, laboration med rapport, frivilliga övningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Prov  Delmomentet omfattar: Skriftlig examen vars omfattning ska täcka alla kursens ämnen. 
Kod: 0219. Benämning: Laboration. 
Antal högskolepoäng: 1. Betygsskala: UG.  Prestationsbedömning: Godkänt moment vid närvaro vid laborationen samt godkänd labbrapport.  Delmomentet omfattar: Praktisk laboration med efterföljande labbrapport.  Övrig information: Labbarbete och rapportskrivande kan genomföras självständigt eller i grupper om två personer.
Kod: 0319. Benämning: Projektuppgift. 
Antal högskolepoäng: 2,5. Betygsskala: UG.  Prestationsbedömning: Förståelsenivån i den skriftliga rapporten, samt kontroll av programkod avgör huruvida godkänt resultat har erhållits.   Delmomentet omfattar: Projektet består i att designa samt träna upp ett neuralt nätverk för att kunna känna igen över 90% av bilderna från en fördefinierad datorbas. Projektet ska utföras enskilt eller i par.

Projektet ska redovisas med en skriftlig rapport och fungerande MATLAB-kod. 
Antagningsuppgifter
Förutsatta förkunskaper: Grundläggande kunskaper om komponentfysik, ESSF20 (E) eller FFFF10 (F/N). 

Begränsat antal platser: Nej
Kurslitteratur

Manan Suri: Advances in Neuromorphic Hardware Exploiting Emerging Nanoscale Devices. Springer, 2017, ISBN: 978-81-322-3701-3.


Kontaktinfo och övrigt
Kursansvarig: Mattias Borg, mattias.borg@eit.lth.se
Hemsida: http://www.eit.lth.se/kurs/eitp25



