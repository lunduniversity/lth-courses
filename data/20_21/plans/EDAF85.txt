
Kursplan 2020/21 EDAF85





Kursplan för
Realtidssystem
Real-Time Systems
EDAF85, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Obligatorisk för: IDA3
Undervisningsspråk: Kursen ges på svenska

Syfte
Kursens syfte är att ge högskoleingenjören en överblick
över de programmeringstekniska problem som uppkommer då datorer
sammankopplas med extern utrustning.

Mål
Kunskap och förståelse
För godkänd kurs skall studenten

kunna redogöra för olika metoder för att garantera
ömsesidig uteslutning
kunna avgöra om deadlock kan uppkomma i ett givet system
kunna redogöra för egenskaper hos olika
schemaläggningsmetoder
kunna analysera ett system med avseende på tidskrav.


Färdighet och förmåga
För godkänd kurs skall studenten

kunna strukturera ett givet realtidsproblem och implementera
lösningen i Java
kunna använda trådar i programmering av realtidssystem
kunna utnyttja semaforer, monitorer och meddelanden i
realtidsprogrammering.


Kursinnehåll

Exempel på realtidssystem och inbyggda system
Grundläggande begrepp: jämlöpande processer, synkronisering
och kommunikation, odelbara operationer, ömsesidig
uteslutning
Semaforer, monitorer, meddelanden
Uppkomst och analys av dödläge
In- och utmatning och avbrottshantering
Tidskrav, prioritering, periodiska processer.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är normalt skriftlig och består av uppgifter av utredande karaktär samt programmeringsproblem. 
Slutbetyg i kursen grundar sig på resultatet av den skriftliga tentamen. För deltagande i tentamen fordras att de obligatoriska kursmomenten i form av laborationer har fullgjorts, inklusive den muntliga presentationen av laborationsprojekten.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen i realtidssystem. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. För att få delta i tentamen krävs att laborationerna fullgjorts. Slutbetyg på kursen baseras på resultatet av den skriftliga tentamen. 
Kod: 0217. Benämning: Laborationer. 
Antal högskolepoäng: 3. Betygsskala: UG.  Prestationsbedömning: För godkänt betyg krävs fullgjorda laborationer. En laboration räknas som fullgjord när båda dennes delmoment (förberedande design och implementering) har redovisats för och är godkända av lärare.  Delmomentet omfattar: Laborationerna omfattar ett teoretiskt moment (program-design) samt ett praktiskt moment (implementering av det föreslagna programmet).  
Antagningsuppgifter
Förkunskapskrav:
EDAA10 Programmering i Java samt godkänd på ett av delproven i EDA690 eller EDAA30


Begränsat antal platser: Nej
Kursen överlappar följande kurser: EDA040, EDA698, EDAF55
Kurslitteratur

Meddelas senare.


Kontaktinfo och övrigt
Studierektor: Studierektor, studierektor@cs.lth.se
Hemsida: http://cs.lth.se/edaf85
Övrig information: Kursen ges vid Campus Helsingborg.

Obligatoriska laborationer och tillhörande förberedande övningar skall genomföras/redovisas på tid och plats som anges i samband med gruppindelning i början av kursen. Den som uteblir utan giltigt skäl kan inte räkna med att få redovisa mer än en laboration/övning vid följande tillfälle. För dem som trots rimliga förberedelser och närvaro inte hinner redovisa vid ett obligatoriskt tillfälle kan redovisning också ske vid nästa schemalagda tillfälle. För den sista obligatoriska laborationen/övningen ordnas i dessa fall ett uppsamlingstillfälle i anslutning till kursen. 
Den som blir sjuk eller har annat giltigt skäl för att vara borta från obligatorisk undervisning skall snarast kontakta kursansvarig lärare och meddela detta och för att komma överens om redovisning vid senare tillfälle. De som är borta från ett stort antal tillfällen måste dock även i dessa fall hänvisas till nästa kurstillfälle.

Undervisningsspråket för kursen är svenska, materialet inklusive tentamen tillhandahålls på engelska. Studenten har rätt att besvara tentamensfrågorna på svenska.




