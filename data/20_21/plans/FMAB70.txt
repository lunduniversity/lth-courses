
Kursplan 2020/21 FMAB70





Kursplan för
Endimensionell analys B2
Calculus in One Variable B2
FMAB70, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Teknik. 
Obligatorisk för: B1, BI1, C1, D1, E1, F1, I1, K1, L1, N1, Pi1, V1, W1
Undervisningsspråk: Kursen ges på svenska

Syfte
Kursens syfte är att ge en grundläggande introduktion till den
endimensionella analysen. Särskild vikt läggs på den roll denna
spelar i tillämpningar inom teknikämnen av olika slag, med avsikt
att ge den blivande civilingenjören en god grund för vidare
studier i såväl matematik som andra ämnen. Syftet är vidare
att utveckla studenternas förmåga att lösa problem, att
tillgodogöra sig matematisk text och att kommunicera
matematik.

Mål
Kunskap och förståelse
För godkänd kurs skall studenten

inom ramen för kursens innehåll med säkerhet kunna hantera
elementära funktioner av en variabel inklusive integraler av
dessa.
kunna ställa upp och lösa några för tillämpningar viktiga
typer av linjära och separabla differentialekvationer.
översiktligt kunna redogöra för och illustrera betydelsen av
sådana matematiska begrepp inom endimensionell analys som används
för att ställa upp och undersöka matematiska modeller i
tillämpningarna.
i enklare fall kunna använda Taylors formel med restterm för
att dra slutsatser om en funktions lokala beteende
kunna redogöra för innehållet i definitioner, satser och
bevis.


Färdighet och förmåga
För godkänd kurs skall studenten

kunna demonstrera god algebraisk räkneförmåga och utan
besvär kunna räkna med komplexa tal.
i samband med problemlösning kunna visa förmåga att
självständigt välja och använda matematiska begrepp och metoder
inom endimensionell analys, samt att ställa upp och analysera
enklare matematiska modeller.
i samband med problemlösning kunna visa förmåga att
integrera kunskaper från de olika delarna i kursen.
kunna visa förmåga att redogöra för ett matematiskt
resonemang på ett strukturerat och logiskt sammanhängande
sätt.


Kursinnehåll
Komplexa tal och polynom. Begreppet primitiv funktion. Enkla
integrationsmetoder: partiell integration och variabelsubstitution.
Partialbråksuppdelning. Definition av Riemannintegralen.
Riemannsummor. Geometriska och andra tillämpningar av integraler.
Generaliserade integraler. Differentialekvationer av första
ordningen: linjära och med separabla variabler. Linjära
differentialekvationer med konstanta koefficienter. Lösning av
homogena ekvationer. Lösning av vissa inhomogena ekvationer.
Tillämpningar. Taylors och Maclaurins formler. Utveckling av de
elementära funktionerna. Resttermens betydelse. Tillämpningar av
Maclaurinutvecklingar. Problemlösning inom ovanstående
områden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen omfattande teori och problem. 

Muntlig redovisningsuppgift. FÖR ATT MAN SKALL FÅ GÖRA TENTAMEN KRÄVS ATT MAN KLARAT REDOVISNINGEN.  


Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Skriftlig tentamen. 
Antal högskolepoäng: 7,5. Betygsskala: TH.  Prestationsbedömning: Skriftligt prov omfattande teori och problem.  En redovisningsuppgift (muntlig och skriftlig) skall vara godkänd före tentamen. 
Kod: 0220. Benämning: Redovisningsuppgift. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FMAB65 Endimensionell analys B1.
Begränsat antal platser: Nej
Kursen överlappar följande kurser: FMA410, FMA415, FMA645, FMAA01, FMAA05
Kurslitteratur

Månsson, J. och Nordbeck, P.: Endimensionell analys. Studentlitteratur, 2011, ISBN: 9789144056104.
Övningar i endimensionell analys. Studentlitteratur, 2018, ISBN: 9789144127187.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/endimB2ny/
Övrig information: Endimensionell analys undervisas och examineras i två olika varianter, spår A (kurserna Endimensionell analys A1-A3) resp B (kurserna Endimensionell analys B1-B2), beroende på program. Målen är desamma. Denna kurs hör till spår B. Den som en gång blivit registrerad på denna kurs får inte senare registreras på spår A. I god tid före skriftliga omprov kommer det att ges tillfälle att vid behov försöka göra redovisningen.



