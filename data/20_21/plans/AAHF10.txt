
Kursplan 2020/21 AAHF10





Kursplan för
Hållbar arkitektonisk gestaltning
Sustainable Architectural Design
AAHF10, 9 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur. 
Obligatorisk för: A3
Undervisningsspråk: Kursen ges på svenska

Syfte
Kursen skall stödja studentens förmåga att arkitektoniskt
utforma en byggnad, ny eller existerande, vilken teoretiskt och
praktiskt väger samman gestaltning, teknik och
hållbarhetsaspekter.

Mål
Kunskap och förståelse
För godkänd kurs skall studenten

visa insikt och kunna redogöra för vedertagen och
vetenskaplig kunskap inom området.
visa insikt och kunna redogöra för den arkitektoniska
gestaltningens relation till tekniska och samhälleliga
aspekter.


Färdighet och förmåga
För godkänd kurs skall studenten

visa färdighet i komplex arkitektonisk gestaltning.
visa förmåga att i detaljerad skala (ritning) beskriva
byggnadens alla ingående delar.
visa förmåga att lösa aspekter rörande långsiktig
hållbarhet i en byggnad.
visa förmåga att i ord, ritningar och bild kunna kommunicera
sitt projekt.


Värderingsförmåga och förhållningssätt
För godkänd kurs skall studenten

visa förmåga att analysera och strategiskt bearbeta adekvata
ingångsvärden.
visa förmåga att bedöma hållbarhetens sociala, tekniska och
ekonomiska aspekter och hur dessa samverkar i byggnadens
gestaltning.
visa förmåga att kritiskt värdera det egna arbetsresultatet
under designprocessen.


Kursinnehåll
Kursens fokus är byggnadsgestaltning ur sammanvägd
konstnärlig, teknisk och samhällelig synvinkel. Dominerande
kursmoment är utformningen av en mindre eller medelstor byggnad
med ett på förhand givet programinnehåll. Relation till
stad/landskap betonas liksom konstruktiva, energimässiga och
långsiktigt hållbara aspekter på byggnadsnivån. Undervisningen
behandlar aktuell kompetens inom området, framtida
utvecklingsmöjligheter samt arkitekturens roll i sammanhanget.
Handledning ges rörande praktisk tillämpning av kunskaperna vid
den arkitektoniska gestaltningen av byggnaden och dess relation
till platsen. Undervisningen sker genom enskilda och gruppvisa
övningar, seminarier, föreläsningar, studiebesök och
genomgångar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd slutinlämning samt minst 80% aktiv närvaro vid seminarier, studiebesök och föreläsningar. Obligatorisk närvaro vid genomgångar. Projektförslagets och presentationens kvaliteter värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering eller omarbetning av projektet. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
AAHA01 Arkitektur, baskurs A (åk 1) eller AAHA20 Arkitektur, baskurs C (åk 1)
AAHA10 Arkitektur, baskurs B (åk 1) eller AAHA30 Arkitektur, baskurs D (åk 1)
AAHA05 Arkitektur, baskurs A (åk 2) eller AAHA25 Arkitektur, baskurs C (åk 2)
AAHF05 Arkitektur, baskurs D (åk 2) eller AAHF15 Arkitektur, baskurs B (åk 2)
VBMA10 Arkitekturteknik 3: Byggnadsteknik & byggnadsfysik
VBMA05 Arkitekturteknik 2: Byggnadsmaterial
AAHA60 Arkitektens redskap
AAHA55 Gestaltningsprocess och prototyp
ABKA01 Arkitekturteknik 4: Energi och installationsteknik
VBKA05 Arkitekturteknik 1: Arkitektur och bärverk


Begränsat antal platser: Nej
Kurslitteratur

Kurslitteraturen varierar från år till år.


Kontaktinfo och övrigt
Lärare: professor Christer Malmström, christer.malmstrom@arkitektur.lth.se
Kursansvarig: universitetslektor Marie-Claude Dubois, marie-claude.dubois@ebd.lth.se
Kursansvarig: Jesper Magnusson, Jesper.Magnusson@arkitektur.lth.se



