
Kursplan 2020/21 EXTA25





Kursplan för
Svenska för utbytesstudenter, nivå 2
Swedish for Exchange Students, Level 2
EXTA25, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Undervisningsspråk: Kursen ges på svenska

Syfte
Svenska för utbytesstudenter: Nivå 2

Mål
Kunskap och förståelse
För godkänd kurs skall studenten

kunna redogöra för ett fåtal mycket enkla grammatiska
strukturer och satsmönster inom en inlärd repertoar
kunna beskriva några grundläggande drag i svenskt uttal
kunna beskriva några enstaka kulturella aspekter av det
svenska samhället, t.ex. några traditioner och
vardagsförhållanden


Färdighet och förmåga
För godkänd kurs skall studenten

kunna interagera med viss ledighet i strukturerade situationer
och korta samtal, förutsatt att samtalspartnern vid behov hjälper
till (muntlig färdighet)
kunna, med enkla konnektiv, skriva korta, grundläggande
beskrivningar av händelser, tidigare aktiviteter och personliga
erfarenheter (skriftlig färdighet)
kunna förstå och återge tydligt standardspråk gällande
bekanta saker, förutsatt att förtydligande kan begäras vid behov
(hörförståelse)
kunna förstå och sammanfatta korta, enkla texter om kända
konkreta ämnen, bestående av högfrekvent språk tillhörande
vardag och studier (läsförståelse)


Värderingsförmåga och förhållningssätt
För godkänd kurs skall studenten

kunna identifiera sitt behov av ytterligare kunskaper och
färdigheter i ämnet.


Kursinnehåll
Kursen innehåller undervisning och praktiska övningar i svensk
språkfärdighet. Svenska språkets ordförråd, uttal och
meningsbyggnad behandlas. Textarbete och muntliga övningar
ingår.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen examineras genom en skriftlig och en muntlig tentamen vid kursens slut.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
För tillträde till kursen krävs kunskap i svenska motsvarande EXTA24, nivå 1, och grundläggande högskolebehörighet med undantag för svenska
EXTA24 Svenska för utbytesstudenter, nivå 1


Begränsat antal platser: Nej
Kursen överlappar följande kurser: SVEE12
Kurslitteratur

Levy Scherrer, Paula och Lindemalm, Karl: Rivstart - A1+A2, Övningsbok. Natur och kultur, 2008, ISBN: 9789127666863. www.nok.se/rivstart (kap. 11 - 20) - övningar och ordlista.
Referenslitteratur
Ordbok, Lexin http://lexin.nada.kth.se/lexin/
Kompendier/övrigt material enligt anvisningar från läraren.
Levy Scherrer, Paula och Lindemalm, Karl: Rivstart - A1+A2, Textbok. Natur och kultur, 2008, ISBN: 9789127666856.


Kontaktinfo och övrigt
Studierektor: Lena Larsson, Lena.Larsson@nordlund.lu.se
Hemsida: http://www.sol.lu.se/utbildning/kursutbud//kurs/SVEE02
Övrig information: Kursen söks internt av utbytesstudenter vid Lunds universitet. 



