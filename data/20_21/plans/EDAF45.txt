
Kursplan 2020/21 EDAF45





Kursplan för
Programvaruutveckling i grupp - projekt
Software Development in Teams - Project
EDAF45, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: D2
Valfri för: C4, E4
Undervisningsspråk: Kursen ges på svenska

Syfte
Många civilingenjörer kommer under sin karriär att samarbeta
med andra i utveckling av programvara. Syftet med kursen är att ge
kunskaper om och praktisk erfarenhet av hur man samverkar i ett
team för att ta fram en programvaruprodukt. Fokus ligger på
metoden extremprogrammering, en högiterativ, så kallad agil,
utvecklingsprocess som syftar till hållbar utveckling av mjukvara.
Kursen tar upp principer för samarbete med beställaren,
planering, hållbar design/implementation, testning och leverans.
Kursen fungerar samtidigt som fördjupning inom objektorienterad
programmering. Kursen ger även studenten en grundläggande kunskap
om hur utveckling av programvarusystem generellt går till, samt en
förmåga att reflektera kring syftet med olika moment i en
utvecklingsmetodik.

Mål
Kunskap och förståelse
För godkänd kurs skall studenten

kunna redogöra för och motivera de olika delteknikerna inom
extremprogrammering
kunna redogöra för principer för versionshantering
kunna definiera grundläggande begrepp inom utveckling av
programvarusystem
kunna beskriva de vanligaste processerna för utveckling av
stora programvarusystem.


Färdighet och förmåga
För godkänd kurs skall studenten

kunna utveckla och leverera en hållbar programvaruprodukt i
samarbete med andra
kunna tillämpa tekniker och verktyg för automatiserad
testning, refaktorisering, och versionshantering
kunna tillämpa iterativ planering och uppföljning
kunna tillämpa parprogrammering
kunna reflektera över sina egna och teamets aktiviteter i ett
utvecklingsprojekt och förstå hur dessa tillsammans bidrar till
en bra utvecklingsprocess.


Kursinnehåll
En konkret iterativ, så kallad agil, programutvecklingsmetodik
används där studenterna tränas i att arbeta i grupp. Den
använda metoden tar sin utgångspunkt i idéer från
extremprogrammering (XP) med deltekniker som iterativ planering,
automatiserad testning, test-first, parprogrammering,
refaktorisering och täta leveranser.
Kundens/användarens krav formuleras och prioriteras i samarbete
med studenterna. Därigenom får studenterna inblick i de olika
rollerna i processen exempelvis som kund/användare, projektledare
och utvecklare samt förståelse för användarens behov och hur de
kan hanteras. Kursen ger praktisk erfarenhet av hur ett småskaligt
projekt kan drivas och ger därmed en referensram för
påbyggnadskurser, som behandlar metodik för programutveckling
för större projekt och organisationer.
Kursen går över två läsperioder. Under den första perioden
varvas föreläsningar med laborationer på enskilda moment som
planering, testning, versionshantering och refaktorisering. Under
andra perioden delas studenterna in i grupper om cirka 10 personer.
Varje grupp driver ett programutvecklingsprojekt som en serie av
planeringsmöten varvade med långlaborationer och med en
avslutande projektredovisning.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt krävs fullgjorda laborationer, godkänt på kontrollskrivningen samt fullgjorda planeringsövningar, långlaborationer, reflektioner och godkänd projektredovisning under kursens andra läsperiod. Detaljer kommer att finnas i kursprogrammet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Laborationer och kontrollskrivning. 
Antal högskolepoäng: 2,5. Betygsskala: UG.  Prestationsbedömning: Godkänt på laborationer. Godkänt på kontrollskrivning. 
Kod: 0216. Benämning: Projekt. 
Antal högskolepoäng: 5. Betygsskala: UG.  Prestationsbedömning: Godkänt på alla delar av projektet. 
Antagningsuppgifter
Förkunskapskrav:
Samtliga obligatoriska moment i kursen EDA061/EDAF60 eller EDAF10. Dessutom godkänd tentamen i någon av kurserna EDAA01, EDA027, EDA061/EDAF60, EDAF10


Begränsat antal platser: 120
Urvalskriterier: Studenter som följer D-programmet har platsgaranti. Urval för resterande platser: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: EDA321, EDA322, EDA260, ETSA03, EDAG05
Kurslitteratur

chromatic: Extreme Programming Pocket Guide. O'Reilly, 2003, ISBN: 0-596-00485-0. Dessutom tillkommer kursmaterial i form av artiklar som tillhandahålles av institutionen.
Pankaj Jalote: A Concise Introduction to Software Engineering. Springer, 2008, ISBN: 978-1-84800-301-9.


Kontaktinfo och övrigt
Kursansvarig: Ulf Asklund, ulf.asklund@cs.lth.se
Hemsida: http://cs.lth.se/edaf45



