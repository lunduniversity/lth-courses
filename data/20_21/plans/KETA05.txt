
Kursplan 2020/21 KETA05





Kursplan för
Introduktion till kemiteknik
Introduction to Chemical Engineering
KETA05, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: K1
Undervisningsspråk: Kursen ges på svenska

Syfte
Kemitekniker har med sin förståelse av såväl kemi som teknik
en bred arbetsmarknad som spänner över allt från design av
processer för tillverkning och upprening av läkemedel, kostnads-
och miljöeffektiv tillverkning av baskemikalier och drivmedel
från förnybara råvaror, till utveckling av energieffektiva och
hållbara metoder att producera biomaterial.
Syftet med denna kurs är
• att ge en introduktion till hur industriella processer byggs
upp av olika funktionella enheter
• att ge en introduktion till begreppet hållbar utveckling ur
ett kemitekniskt perspektiv
• att introducera projektarbete.

Mål
Kunskap och förståelse
För godkänd kurs skall studenten
• muntligt och skriftligt kunna beskriva uppbyggnaden av en
enklare industriell process
• kunna diskutera material och energiflöden i en industriell
process utifrån perspektivet att materia och energi är
oförstörbara

Färdighet och förmåga
För godkänd kurs skall studenten
• kunna illustrera en industriell process grafiskt genom att
göra ett förenklat flödesschema
• kunna översiktligt redogöra för några olika
enhetsoperationers funktion
• kunna skriva en enklare rapport med källhänvisningar och
referenslista.

Värderingsförmåga och förhållningssätt
För godkänd kurs skall studenten
• muntligt och skriftligt kunna föra ett förenklat
resonemang kring processindustrins förutsättningar med
utgångspunkt i begreppen råvara/produkt/biprodukt,
resurseffektivitet, energieffektivitet och ekonomi.

Kursinnehåll
Industriella processer: Kemitekniska principer och hur en
industriell process byggs upp.
Hållbar utveckling: Introduktion till grön kemiteknik.
Förnybara och fossila råvaror och energikällor.
Kretsloppsprinciper.
Verktyg: Bibliotekskunskap och informationssökning. Skriftlig
och muntlig framställning.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Aktivt deltagande i grupparbete och gruppdiskussioner. Uppgifter, skriftlig och muntlig framställning. Kamratgranskning och opponering.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Processdesign. 
Antal högskolepoäng: 1. Betygsskala: UG.  Prestationsbedömning: Aktivt deltagande i grupparbete och gruppdiskussioner. Godkända uppgifter. 
Kod: 0214. Benämning: Industriell process. 
Antal högskolepoäng: 4. Betygsskala: UG.  Prestationsbedömning: Aktivt deltagande i grupparbete och gruppdiskussioner. Aktivt deltagande i veckovisa projektmöten. Övning i litteratursökning. Studiebesök. Godkänd skriftlig rapportering och kamratgranskning. 
Kod: 0314. Benämning: Hållbar utveckling. 
Antal högskolepoäng: 2,5. Betygsskala: UG.  Prestationsbedömning: Aktivt deltagande i grupparbete och gruppdiskussioner. Godkänd skriftlig sammanfattning, muntlig presentation och opponering. 
Antagningsuppgifter
Begränsat antal platser: Nej
Kursen överlappar följande kurser: KKK060, KETA01
Kurslitteratur

Murphy, Regina M: Introduction to Chemical Processes, Principles, Analysis, Synthesis. McGraw-Hill, 2007, ISBN: 007-125429-3.


Kontaktinfo och övrigt
Kursansvarig: Krisztina Kovacs, krisztina.kovacs@chemeng.lth.se
Lärare: Ann-Sofi Jönsson, ann-sofi.jonsson@chemeng.lth.se
Hemsida: https://www.lth.se/chemeng/keta05



