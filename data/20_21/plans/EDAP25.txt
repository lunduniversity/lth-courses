
Kursplan 2020/21 EDAP25





Kursplan för
Distribuerade system
Distributed Systems
EDAP25, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Undervisningsspråk: Kursen ges på engelska

Syfte
Att ge en introduktion till fundamentala begrepp inom
distribuerade system, samt deras egenskaper och praktiska
applikationer.

Mål
Kunskap och förståelse
För godkänd kurs skall studenten
visa grundläggande kunskap om:

olika typer av distribuerade system och deras egenskaper,
fel och felåterhämtning i distribuerade system,
modeller och abstraktioner för distribuerade system,
distribuerade modeller för logisk tid,
distribuerade algoritmer och protokoll,
samt distribuerat tillstånd och beräkning.


Färdighet och förmåga
För godkänd kurs skall studenten

kunna resonera om egenskaper hos distribuerade system,
kunna använda begrepp och abstraktioner för att modellera
distribuerade system samt beskriva deras beteende,
kunna använda fundamentala distribuerade algoritmer och
protokoll för att hantera resurser, dela tillstånd, hantera
distribuerat tillstånd, samt koordinera distribuerade
beräkningar,
kunna applicera konceptuell kunskap på implementationen av
distribuerade algoritmer på olika sorters plattformar.


Värderingsförmåga och förhållningssätt
För godkänd kurs skall studenten

kunna utvärdera lämpligheten hos modeller och plattformar
för distribuerade system för ett givet problem,
visa på grundläggande förståelse om avvägningar och
begränsningar med de begrepp och tekniker som används inom design
av distribuerade system.


Kursinnehåll

Modeller för distribuerade system, både asynkrona och
synkrona,
konsensus, val av ledare,
konsistens, replikation,
logiska klockor,
felhantering.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Laborationer och valfri tentamen. Fullgjorda laborationsuppgifter ger betyg godkänt (3), högre betyg (3-5) kan uppnås via deltagande i den frivilliga tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: 30
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen kan ställas in: Om färre än 12 anmälda.
Kontaktinfo och övrigt
Kursansvarig: Jörn W. Janneck, jwj@cs.lth.se
Kursansvarig: Emma Söderberg, emma.soderberg@cs.lth.se



