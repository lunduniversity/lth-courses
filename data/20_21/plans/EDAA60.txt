
Kursplan 2020/21 EDAA60





Kursplan för
Datorer och datoranvändning
Computer Introduction
EDAA60, 3 högskolepoäng, G1 (Grundnivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Huvudområde: Teknik. 
Obligatorisk för: D1
Undervisningsspråk: Kursen ges på svenska

Syfte
Datateknik är ett brett område där många tekniker och
verktyg används. Kursens syfte är att studenterna skall få möta
en del av dessa, särskilt sådana som är till nytta under den
fortsatta utbildningen på Datateknikprogrammet.

Mål
Kunskap och förståelse
För godkänd kurs skall studenten

känna till olika operativsystem, särskilt Unix
veta hur datorer fungerar internt, hur de kan programmeras på
låg nivå
vara bekant med hur datorer representerar data, speciellt hur
text representeras


Färdighet och förmåga
För godkänd kurs skall studenten

kunna hantera Unix-datorer via terminalgränssnitt
kunna använda LaTeX för ordbehandling och Matlab för
lösning av matematiska problem


Kursinnehåll
Praktisk användning av datorer; datorhistorik, datorns
konstruktion och funktion; maskinnära programmering;
datarepresentation; ordbehandling med LaTeX; introduktion till
Matlab.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt betyg krävs godkända datorlaborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: EDA070
Kurslitteratur

Material distribueras av institutionen.


Kontaktinfo och övrigt
Kursansvarig: Roger Henriksson, roger.henriksson@cs.lth.se
Hemsida: http://cs.lth.se/edaa60



