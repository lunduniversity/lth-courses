
Kursplan 2020/21 FRTN60





Kursplan för
Realtidssystem
Real-Time Systems
FRTN60, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning F/Pi
Beslutsdatum: 2020-04-01
Allmänna uppgifter
Huvudområde: Maskininlärning, system och reglerteknik. 
Alternativobligatorisk för: MMSR1
Undervisningsspråk: Kursen ges på engelska

Syfte
Syftet med kursen är att teknologen skall lära sig hur man
designar och implementerar datorbaserade reglersystem.

Mål
Kunskap och förståelse
För godkänd kurs skall studenten

kunna definiera grundläggande begrepp för realtidsystem
förstå för- och nackdelar med olika implementationsmetoder
för realtidsystem
förstå kommunikation och synkronisering med hjälp av
semaforer, monitorer och meddelanden
kunna redogöra för hur en realtidskärna är uppbyggd och
fungerar
kunna designa datorbaserade regulator genom diskretisering av
kontinuerliga designer och genom sampling
kunna beräkna samband mellan tidsdiskreta modeller i form av
differensekvationer, transientsvar och
pulsöverföringsfunktioner
kunna beräkna datorbaserade regulatorer på
tillståndsåterkopplingsform respektive PID form
förstå hur tidsfördröjningar och jitter påverkar
reglerprestanda
vara bekant hur Grafcet, Petrinät och tillståndsmaskiner
används för att implementera och analysera händelsestyrda
reglersystem
förstå problemställningar associerade med reglering över
näterk.


Färdighet och förmåga
För godkänd kurs skall studenten

kunna implementera mindre datorbaserade reglersystem med hjälp
av ”concurrent programming” metoder
kunna applicera grundläggande schemaläggningsteknik för
realtidssystem.


Värderingsförmåga och förhållningssätt
För godkänd kurs skall studenten

förstå betydelsen av formella metoder för säkerhetskritiska
realtidsystem
visa förmåga till lagarbete och samverkan vid
laborationer.


Kursinnehåll
Ett realtidssystem karaktäriseras av att det inte bara är
beräkningens resultat som är av betydelse utan också tidpunkten
när resultatet produceras. Datorer som används för styrning och
reglering är ett bra exempel på realtidssystem eftersom de måste
arbeta periodiskt i en tidskala anpassad till den reglerade
processens tidskala och samtidigt kunna reagera på yttre
händelser, ofta inom en viss tidsrymd. Två typer av exempel
industriella styrsystem och dedicerade inbäddade (embedded)
styrsystem för t.ex. flygtillämpningar, autonoma farkoster eller
industrirobotar. Kursens syfte är att studera metoder för design
och implementering av regertekniska realtidssystem.
Kursen innehåller följande moment: översikt av
programmeringstekniska metoder för hantering av realtid inklusive
realtidsprimitiver för synkronisering och för garanti av
ömsesidig uteslutning samt realtidskärnor och
realtidsoperativsystem, datorrealisering av enkla regulatorer,
diskretisering av kontinuerliga regulatorer, sampling av
kontinuerliga system, insignal-utsignal modeller för tidsdiskreta
system, sekvensstyrning med hjälp av Grafcet, schemaläggning,
integrerad reglering och schemaläggning, implementationsaspekter,
reglering över nätverk.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), tre laborationer. Vid färre än fem anmälda kan omtentamina ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen 
Kod: 0220. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänt genomförande av laborationen 
Kod: 0320. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänt genomförande av laborationen 
Kod: 0420. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänt genomförande av laborationen 
Antagningsuppgifter
Förutsatta förkunskaper: Grundläggande kurs i programmeringsteknik och FRTF05 Reglerteknik AK.
Begränsat antal platser: Nej
Kursen överlappar följande kurser: FRT031, FRTN01
Kurslitteratur

Årzén K-E: Real-Time Control Systems (senaste upplagan) och Wittenmark, B, K.J. Åström och K.-E- Årzén: Computer Control: An Overview" (senaste upplagan). Båda säljs av KFS + material som tillhandahålls av institutionen.


Kontaktinfo och övrigt
Kursansvarig: Karl-Erik Årzén, karl-erik.arzen@control.lth.se
Studierektor: Anton Cervin, anton.cervin@control.lth.se
Kursansvarig: Martina Maggio, martina.maggio@control.lth.se
Hemsida: http://www.control.lth.se/course/FRTN60
Övrig information: Kursen är öppen endast för studenter antagna till masterprogrammet i maskininlärning, system och reglerteknik. Övriga studenter hänvisas till FRTN01 Realtidssystem.
Kursen är identisk med FRTN01 Realtidssystem förutom att det avslutande projektet (2.5 hp) saknas.



