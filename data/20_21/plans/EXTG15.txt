
Kursplan 2020/21 EXTG15





Kursplan för
Biologisk översiktskurs
Biology, Introductory Course
EXTG15, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: Pi3
Valfri för: E4, F4
Undervisningsspråk: Kursen ges på begäran på engelska

Syfte
Kursen syftar till att ge en översiktlig introduktion till
grundläggande biologi samt till modellerings- och
beräkningsmetoder som är vanliga inom biologi.

Mål
Kunskap och förståelse
För godkänd kurs skall studenten

kunna redogöra för grundläggande cellbiologiska begrepp
kunna förklara evolutionens mekanismer
kunna presentera de olika biologiska
organisationsnivåerna
kunna redogöra för grundläggande genetiska begrepp och
förstå hur nedärvning fungerar
självständigt kunna använda olika beräknings- och
modelleringsmetoder som används inom biologi


Färdighet och förmåga
För godkänd kurs skall studenten

kunna visa förmåga på hur man tillämpar de biologiska
beräkningsmetoder som ingår i kursen
ha en biologisk allmänbildning som är tillräcklig för att
kunna på egen hand tillämpa kunskaper i matematik, statistik och
datavetenskap på biologiska problem.


Kursinnehåll
Cellens uppbyggnad och funktion. Nukleinsyrornas struktur och
replikation. Proteinsyntesen. Genreglering. Genomets och proteomets
struktur. Fysiologiska grundbegrepp. Den klassiska genetikens
lagar. Populationsgenetik. Evolutionslära. Ekologiska och
populationsbiologiska grundbegrepp och modeller.
Metoder och begrepp som är vanliga inom teoretisk biologi som
populationsgenetik, populationsekologi och spelteori. Kursen
innehåller också exempel på matematiska tillämpningar av
biologiska analysverktyg såsom genetiska algoritmer, neurala
nätverk och cellulära automater. Programmeringsspråket på
övningarna är MATLAB, varför en viss vana med detta är en
fördel.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Ingen tentamen. Betygssättningen grundas på inlämnade och godkända övningsuppgifter. Den biologiska allmänbildningsdelen (dvs de för kursen unika föreläsningarna) tenteras genom närvaro på dessa föreläsningar. För godkänt krävs närvaro på 90% av föreläsningarna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAF05 System och transformer eller motsvarande.
Begränsat antal platser: Nej
Kursen överlappar följande kurser: EXTG10, TEK290, EXTG11
Kurslitteratur

Biologiinnehållet i kursen täcks av Mader, S: Biology, senaste upplagan, McGraw-Hill, beräkningsövningarna finns beskrivna i utdelade kompendier och övningsinstruktioner.


Kontaktinfo och övrigt
Kursansvarig: Anders.Brodin, Anders.Brodin@biol.lu.se
Hemsida: http://www.biologi.lu.se/utbildning/grund-och-avancerad-utbildning/kurser/kurser-grundniva/biologiska-kurser-pa-grundniva-for-teknologer
Övrig information: Kursen är alternativobligatorisk under tredje året på civilingenjörsutbildningen i teknisk matematik. Kursen samkörs med kursen EXTG11 Biologisk modellering som utgör de teoretiska och beräkningstekniska delarna av EXTG15.



