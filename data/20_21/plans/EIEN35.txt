
Kursplan 2020/21 EIEN35





Kursplan för
Automation för komplexa system
Automation for Complex Systems
EIEN35, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning E
Beslutsdatum: 2020-03-19
Allmänna uppgifter
Valfri för: D4, E4-ra, F4, I4, M4-prr
Undervisningsspråk: Kursen ges på begäran på engelska

Syfte
Syftet med kursen är att skapa förståelse för
problemställningar som uppstår i stora och komplexa industriella
automationssystem. Kursen ger också perspektiv på hållbarhet och
samspelet mellan energi, vatten och livsmedel globalt. Den syftar
även till att ge grundläggande kunskap om de verktyg och metoder
som används för att realisera, analysera och utvärdera stora
industriella automationssystem. Många av dagens industriella
system innehåller ett mycket stort antal mätpunkter, regulatorer
och ställdon. En stor processindustri kan ha mer än 200 000
mätpunkter. Detta kräver stora datorsystem som kan hantera stora
informationsmängder. Hur kan man på ett systematiskt sätt
kondensera informationen från ett stort antal delprocesser? Kursen
beskriver detta och analyserar hur man kan strukturera dessa stora
system. Kursen syftar alltså primärt till att koordinera många
delsystem så att den ”industriella orkestern” kan dirigeras
rätt.

Mål
Kunskap och förståelse
För godkänd kurs skall studenten
enskilt kunna
 

karaktärisera industriella processer utifrån ett
komplexitetsbegrepp och förstå hur komplexitet påverkar
tillämpningen av automation,
redogöra för hur man kan använda matematiska modeller för
att lösa typiska automationsproblem,
förklara och använda viktiga begrepp så som stabilitet,
realtidskrav, kapacitet, stationaritet, och dynamisk
styvhet.


Färdighet och förmåga
För godkänd kurs skall studenten
enskilt kunna
 

formulera och strukturera en matematisk modell av en större
industriell process utifrån information om de ingående
komponenterna och hur dessa interagerar och med hjälp av denna
modell analysera viktiga karakteristika hos processen,
strukturera ett styrsystem för en industriell process som
består av flera delprocesser,
med PLC-programmering lösa styruppgifter där flera parallella
processer utförs samtidigt.


Värderingsförmåga och förhållningssätt
För godkänd kurs skall studenten
enskilt kunna
 

föreslå lämpliga styr-, övervaknings- och
kommunikationsstrukturer för större industriella processer med
komplicerade samband mellan viktiga storheter.


Kursinnehåll
Komplexa system: Definition av begreppet komplexitet.
Hur komplexitet uppträder i industriella system. En fördjupad
beskrivning av komplexa system: processindustrin, kraftsystem,
diskret tillverkningsindustri.
Beskrivning av stora system: Kontinuerliga processer.
Diskreta produktionssystem och simulatorer.
Modellering av komplexa system: Representation av
dynamik i stora system. Styva dynamiska system och glesa matriser.
Differentialalgebraiska ekvationer. Modellbibliotek i simulatorer.
Modelleringsverktyg och modelleringsspråk.
Processövervakning: Multivariabla metoder, estimering
och regression.
Strukturer för industriella styrsystem: IEC 61131-3
standarden. Spegling av strukturer i verktyg för styrsystem.
Informationsstrukturer och processdatabaser.
Hemuppgift: Simuleringsarbete om styva dynamiska system
respektive processövervakning. Dessa redovisas i två
rapporter.
Laborationsprojekt: Användning av ett kommersiellt
system enligt IEC61131-3 standarden för strukturering och
programmering för att lösa ett större styrproblem till en
laborationsprocess. Primärt lärandemål för projektet är syntes
av tidigare förvärvad kunskap (50%) kombinerat med teknisk
fördjupning (20%), problemanalys (20%) och projektmetodik
(10%).

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För slutbetyg fordras godkända simuleringsövningar (två skriftliga rapporter) och genomfört laborationsprojekt (praktisk demonstration, rapport).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Automation för komplexa system. 
Antal högskolepoäng: 7,5. Betygsskala: TH.  Prestationsbedömning: Tentamen 
Kod: 0217. Benämning: Laborationsprojekt. 
Antal högskolepoäng: 0. Betygsskala: UG.  Prestationsbedömning: Laborationsarbete och rapportskrivning 
Kod: 0317. Benämning: Inlämningsuppgift. 
Antal högskolepoäng: 0. Betygsskala: UG.  Prestationsbedömning: Skriftlig uppgift 
Antagningsuppgifter
Förutsatta förkunskaper: MIE080/EIEF45 Automation.
Begränsat antal platser: Nej
Kursen överlappar följande kurser: MIE090
Kurslitteratur

Olsson G, Rosén C: Kompendium i "Industrial Automation – Application, Structures and Systems". IEA, LTH, Lunds universitet, 2005. (Samma bok som i MIE080 Automation).
4-5 tekniska och vetenskapliga artiklar som delas ut under kursen.


Kontaktinfo och övrigt
Kursansvarig: Associate Professor Gunnar Lindstedt, gunnar.lindstedt@iea.lth.se
Hemsida: http://www.iea.lth.se/aks/



