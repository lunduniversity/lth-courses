
Kursplan 2020/21 ASEN15





Kursplan för
Spatiala experiment II, teori
Spatial Experiments II, Theory
ASEN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom spatiala experiment. 
Obligatorisk för: MARK1-spe
Valfri för: A4
Undervisningsspråk: Kursen ges på engelska

Syfte
Kursen syftar till att ge studenten en förståelse för och
insikt inom digital arkitektur, hur digitala processer för design
och tillverkning förändrar arkitektyrket, nu och i framtiden.
Kursen skall stödja studentens förmåga att använda denna
kunskap för att driva sitt eget designarbete i den kopplade kursen
”Spatiala experiment II”. Kursen syftar till att utveckla
studentens förmåga att kommunicera och diskutera teoretiska
koncept, både muntligt och skriftligt.

Mål
Kunskap och förståelse
För godkänd kurs skall studenten

visa kännedom om och förståelse för samtida designutövande
inom området digital arkitektonisk gestaltning
visa kunskap om framväxande digitala teknologier och deras
potentiella möjlighet att förändra och påverka samhället


Färdighet och förmåga
För godkänd kurs skall studenten

visa förmåga att beskriva, tolka och diskutera teoretiska
utgångspunkter, mål, medel och begrepp inom området digital
arkitektonisk gestaltning,
visa förmåga att tillämpa digitala verktyg och processer
inom praktiska designuppgifter
visa förmåga att i ord och bild kunna kommunicera ett
teoretiskt innehåll på ett professionellt sätt

 

Värderingsförmåga och förhållningssätt
För godkänd kurs skall studenten

visa analytisk förmåga att kritiskt granska vetenskaplig
kunskap och teori med anknytning till framtidsinriktade aspekter
rörande samhälle och byggande,
visa förmåga att bedöma relevansen och värdet av koncept i
arkitektonisk tillämpning,
visa förmåga att kritiskt värdera det egna arbetsresultatet
vilket bedrivits i en parallell designprocess.

 

Kursinnehåll
I kursen ska studenten utforska sätt som digitala verktyg –
för både design och tillverkning – tillämpas inom
arkitekturvärlden, hur de påverkar den byggda miljön, och hur de
kan förändra designprocessen. Studenten studerar
designförebilder inom praktik och akademi, och relaterar dessa
till sitt eget arbete. Studenten presenterar kursarbetet som en
skriftlig rapport, och genom integrationen av teoretiska koncept i
designarbetet i den kopplade kursen ”Spatiala experiment II”.
Undervisningen bedrivs som föreläsningar, seminarier, workshops,
studieresor och litteraturstudier. Undervisningen sker både i
grupp och som enskilda övningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningsuppgifter och skriftlig inlämning samt 80% aktiv närvaro vid studiebesök och föreläsningar. Obligatorisk närvaro vid seminarier. Det teoretiska arbetets kvaliteter och integration i designprojektet (i den associerade kopplade kursen ”Spatiala experiment I”) värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Urvalskriterier: Intervju och bedömning av portfölj för dem som läser kursen som valfri.
Kursen kan ställas in: Om färre än 12 anmälda.
Kurslitteratur

Kurslitteratur tillhandahålls i form av ett digitalt kursbibliotek vars innehåll förändras från år till år samt nedanstående referenslitteratur.
Mario Carpo: The Second Digital Turn: Design Beyond Intelligence. Referenslitteratur.


Kontaktinfo och övrigt
Kursansvarig: David Andréen, david.andreeen@arkitektur.lth.se
Övrig information: Kursen kopplas obligatoriskt till ”Spatiala experiment II” ASEN05.



