
Kursplan 2020/21 ASBN36





Kursplan för
Urbana processer
Urban Process
ASBN36, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning A
Beslutsdatum: 2020-03-26
Allmänna uppgifter
Huvudområde: Arkitektur med fördjupning inom hållbar stadsgestaltning. 
Alternativobligatorisk för: MSUD2, MARK2-aad
Valfri för: A4
Undervisningsspråk: Kursen ges på engelska

Syfte
Kursen syftar till att fördjupa studenternas kunskaper om
implementering av projekt som främjar hållbar stadsutveckling och
deras förmåga till kritisk reflexion omkring urbana
förändringsprocesser. Kursen syftar också till att fördjupa
studenternas insikt i och förmåga till kritisk analys av
stadsplaneringens aktörer, drivkrafter och styrmedel. Detta sker
främst genom kvalificerade analyser av genomförda projekt.

Mål
Kunskap och förståelse
För godkänd kurs skall studenten

visa kunskap om den strategiska stadsutvecklingens
problemställningar och metoder,
förstå karaktären av samverkan mellan stadsutvecklingens
aktörer,
visa kunskap om de styrmedel i form av lagstiftning, planer och
riksintressen som påverkar möjliga
stadsutvecklingsstrategier.


Färdighet och förmåga
För godkänd kurs skall studenten

visa förmåga att kritiskt analysera och diskutera de
samhälleliga, sociala och ekonomiska drivkrafter som skapar
förutsättningar för stadsutveckling,
visa förmåga att kritiskt analysera och diskutera de
styrmedel som reglerar stadsutveckling, såsom plan- och
miljölagstiftning, ägandeförhållanden och ekonomiska
incitament.


Värderingsförmåga och förhållningssätt
För godkänd kurs skall studenten

visa ett analytiskt, kritiskt, självständigt och kreativt
förhållningssätt till stadsomvandlingens processer,
visa insikt om behovet av att grunda urbana
gestaltningsprocesser på samhälleliga förhållanden.


Kursinnehåll
Kursinnehållet består främst i kartläggning och analys av
aktörer, faktorer och skeenden som påverkat aktuella
stadsutvecklingsprojekt. Studenterna ges också en orientering om
de styrmedel som påverkar svensk och i viss mån internationell
planprocess.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända skrivuppgifter, godkända övningar samt minst 80% aktiv närvaro vid seminarier, föreläsningar och genomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASBN35
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Ida Sandström, ida.sandstrom@arkitektur.lth.se
Övrig information: Kurslitteratur tillhandahålls i form av ett digitalt kursbibliotek vars innehåll förändras från år till år.



