
Kursplan 2020/21 VFTN45





Kursplan för
Speciell fastighetsrätt
Land Use Law
VFTN45, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Undervisningsspråk: Kursen ges på svenska

Syfte
Kursen syftar till att fördjupa kunskaper och färdigheter inom
det fastighetstekniska området med särskild inriktning på
juridiska bedömningar. Kursen skall medverka till att deltagarna i
i sin kommande professionella verksamhet skall kunna argumentera
och kommunicera med andra parter i plan- och
fastighetsbildningsprocesser.

Mål
Kunskap och förståelse
För godkänd kurs skall studenten
kunna tillämpa juridiken -- såväl materiellrättsligt som
processrättsligt -- kring

fastighetsbildning
strandskydd
expropriation
vägrätt
minerallagstiftningen
allemansrätt
tomträtt
servitut och
grannelagsrätt.


Färdighet och förmåga
För godkänd kurs skall studenten
kunna

analysera prejudikat inom de områden kursen behandlar
upprätta en ansökan om lantmäteriförrättning där
omständigheterna är juridiskt komplicerade
formulera ett protokoll från en lantmäteriförrättning och i
protokollet hantera juridiska svårigheter
föra muntlig och skriftlig argumentation i en
domstolsprocess


Värderingsförmåga och förhållningssätt
För godkänd kurs skall studenten
förstå förhållandet mellan den speciella fastighetsrättens
diskretionära regelsystem och det sätt på vilket beslut och
domar bör formuleras för att ha en auktoritativ verkan.

Kursinnehåll
Kursens undervisning består av rättsfallsseminarier och
spelade processer, varmed avses enkla tribunaler där grupperna
skall argumentera mot varandra.
Följande ämnen kommer att tas upp på kursen.
Fastighetsbildning: Kursens perspektiv på FBL utgår
från lantmätarens tvångsvisa befogenheter. Detta innebär att
fastighetsreglering (liksom tvång enligt anläggningslagen och
ledningsrättslagen) här står i centrum.
Expropriation: Av särskilt intresse är här
tillståndsgrunderna (d.v.s. ExL 2 kap), medan ersättningsreglerna
antas bli grundligt studerade på annat håll. Regeringens praxis i
tillståndsärenden är ett viktigt inslag. Här studeras också
minerallagstiftningen.
Allemansrätten: De två huvudbefogenheterna i
allemansrätten är rätten att vistas på annans mark och rätten
att tillgodogöra sig avkastning från annans mark. Båda kommer
att belysas. Allemansrätt i stad kommer också att tas upp genom
studier av ordningslagen och reglerna om olaga intrång.
Slutligen kommer vissa studier av vägrätt,
minerallagstiftning, avtalsservitut och grannelagsrätt att
göras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska övningar i grupp med närvarokrav. Betyget bestäms av en avslutande skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF10 Fastighetsbildning


Begränsat antal platser: Nej
Kursen överlappar följande kurser: VFR180
Kurslitteratur

Bertil Bengtsson: Speciell fastighetsrätt, Miljöbalken. Iustus förlag, ISBN: 978-91-7678-765-6.
Kurskompendium, Innehållande material till seminarier/övningar.


Kontaktinfo och övrigt
Kursansvarig: Malin Sjöstrand, malin.sjostrand@lantm.lth.se
Hemsida: http://www.lantm.lth.se



