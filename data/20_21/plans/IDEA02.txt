
Kursplan 2020/21 IDEA02





Kursplan för
Designerns verktyg
Tools for a Designer
IDEA02, 15 högskolepoäng, G1 (Grundnivå)
Gäller för: Läsåret 2020/21
Beslutad av: Programledning ID
Beslutsdatum: 2020-02-18
Allmänna uppgifter
Huvudområde: Industridesign. Fördjupning: Grundnivå, har endast gymnasiala förkunskapskrav.
Obligatorisk för: KID1
Undervisningsspråk: Kursen ges på svenska

Syfte
Kursens syfte är att träna de väsentliga teknikerna för
designprocessen samt förmågan att kunna presentera ett
designkoncept.

Mål
Kunskap och förståelse
För godkänd kurs skall studenten

visa på en handfast förståelse för relationen
form/teknik/material.


Färdighet och förmåga
För godkänd kurs skall studenten

under översiktlig uppsikt på ett säkert sätt kunna arbeta i
traditionella verkstadsmaskiner, såsom bandsåg, svarv och
fräsmaskin.
presentera ett designkoncept av en mindre produkt med hjälp av
renderade skisser på fri hand samt vyer enligt klassisk
ritteknik.
med viss handledning bygga en sammansatt presentationsmodell av
motsvarande designkoncept inkluderande produktgrafik. Precisionen
motsvarar 1/10 mm.


Värderingsförmåga och förhållningssätt
För godkänd kurs skall studenten
vara lyhörd för adekvat precisionsnivå och uppmärksamheten
på detaljer.
reflektera över det kulturella uppdraget, designers etiska
ansvar och en hållbar samhällsutveckling.
 

Kursinnehåll
Kursen startar med en introduktion av verkstadens möjligheter
och restriktioner, vilken syftar till att studenten på sikt ska
kunna arbeta mer och mer självständigt med verkstadens
maskinpark.
Skiss- och ritteknik introduceras och övas.
Träningen i verkstadsteknik utökas med tekniker speciella för
modellbyggeri. Grafisk formgivning introduceras och tränas med
inriktning på produktgrafik.
En form-evolutionsworkshop är integrerad i kursen med målet
att introducera ollka metoder för att generera tredimensionella
former.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker enskilt i form av inlämning av övningsuppgifter. Slutbetyget på kursen utgörs av en sammanvägning av samtliga inlämningsuppgifter. För betyget 3 krävs godkänt på alla uppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Designerns verktyg, del 1. 
Antal högskolepoäng: 7,5. Betygsskala: UG.  Prestationsbedömning: Deltagande i verkstadsintroduktion. Skriftlig tentamen i ritteknik. Övningsuppgifter i ritteknik och skissteknik. Examinationen sker enskilt i form av inlämning av övningsuppgifter. För betyget Godkänt krävs godkänt på alla uppgifter.  Delmomentet omfattar: Introduktion av verkstadens möjligheter och restriktioner, 
skiss- och ritteknik introduceras. 
Kod: 0215. Benämning: Designerns verktyg, del 2. 
Antal högskolepoäng: 7,5. Betygsskala: TH.  Prestationsbedömning: Examinationen sker enskilt i form av inlämning av modell och övningsuppgifter. För betyget 3 krävs godkänt på alla uppgifter.  Delmomentet omfattar: Skissteknik, tekniker för modellbyggande, grafisk formgivning med inriktning på produktgrafik och en workshop i form-evolutions. 
Antagningsuppgifter
Begränsat antal platser: Nej
Kursen överlappar följande kurser: IDEA35, IDEA01
Kurslitteratur

Wim Muller: Order and meaning in Design. Utrecht: Lemma, 2001, ISBN: 90 5189 6298.
Andersson, N: Skissteknik, En Handbok i visualisering av designförslag. Umeå: Designhögskolan.
Lindström, Lindström, B., Bonde-Wiiburg, E. (red.) : Karlebo Handbok. Stockholm: Liber, 2000, ISBN: 91 4701 5586.
Scott Robertson : How to Draw, Drawing and Sketching Objects and Environments from Your Imagination. 2013, ISBN: 9781933492759.
Scott Robertson: How To Render, Communicating Form and Rendering a Wide Range of Materials. ISBN: 9781933492834.
John Montague: Basic Perspective Drawing. John Wiley And Sons Ltd. Sverige., 2004, ISBN: 9780471472742. Paperback.
Hallgrimsson, B: Prototyping and modelmaking for product design. London: Laurence King, 2012, ISBN: 9781856698764.


Kontaktinfo och övrigt
Kursansvarig: Karl-Axel Andersson, Karl-Axel.Andersson@design.lth.se
Hemsida: http://www.ide.lth.se
Övrig information: Undervisningsform: Efter översiktliga teori- och kunskapsgenomgångar bygger kursen på att studenten under handledning själv tränar olika arbetsmoment.



