
Kursplan 2020/21 FMSF25





Kursplan för
Matematisk statistik - kompletterande projekt
Mathematical Statistics - Complementary Project
FMSF25, 2,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: V2
Undervisningsspråk: Kursen ges på svenska

Syfte
Kursen ska ge studenten de delar som saknas i
högskoleingenjörsutbildningen när det gäller grunderna i
matematisk modellering av slumpmässig variation och förståelse
för principerna bakom statistiska analyser. Framför allt
datoranalys av observerade data, hypotesprövning och
regressionanalys.

Mål
Kunskap och förståelse
För godkänd kurs skall studenten

kunna relatera frågeställningar om slumpmässig variation och
observerade data till begreppen slumpvariabler, fördelningar och
samband mellan variabler,
kunna beskriva grundläggande tekniker för statistisk
slutledning och kunna använda dem på enklare statistiska
modeller.


Färdighet och förmåga
För godkänd kurs skall studenten

kunna konstruera en enkel statistisk modell utifrån ett
problem hämtat ut verkligheten eller från ett insamlat
datamaterial,
kunna granska en statistisk modell och dess förmåga att
beskriva verkligheten,
kunna använda ett beräkningsprogram för simulering och
tolkning av statistiska modeller samt för analys av data,
kunna välja, utföra och tolka en statistik procedur som
besvarar en given statistisk frågeställning,
kunna använda statistiska termer inom området i skrift,
kunna redovisa en statistisk analys i en teknisk rapport.


Kursinnehåll
Kursen innehåller grundläggande begrepp inom
sannolikhetsteori, statistikteori och sambandsanalys.
I momentet sannolikhetsteori utnyttjas begreppen slumpvariabler
och fördelningar för att beskriva variation och slumpmässiga
fenomen. Olika fördelningar, såsom binomial-, poisson-, normal-,
exponential- och lognormalfördelningen. Simuleringar från
fördelningarna och studier av modellerna görs med hjälp av
Matlab.
I statistikteorin utgår vi från observerade data och skattar
parametrar i enkla sannolikhetsmodeller samt beskriver
skattningarnas osäkerhet. Stor vikt läggs vid kopplingen mellan
modell och verklighetsrelaterad frågeställning samt vilka
slutsatser som kan dras från observerade data. I denna analys
används grundläggande tekniker som konfidensintervall och
hypotesprövning.
I sambandsanalys (regression) studerar vi hur samband mellan
två eller flera variabler kan beskrivas, oftast är sambandet
linjärt. Modeller med indikatorvariabler kan förekomma. Vi
studerar olika tekniker för att kunna jämföra och välja bland
olika modeller för samband. Detta moment vilar tungt på
användningen av Matlab.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Obligatorisk närvaro på laborationerna, godkänd projektrapport och godkänt färdighetsprov.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Datorlaborationer och skriftlig projektrapport. 
Kod: 0217. Benämning: Färdighetsprov. 
Antal högskolepoäng: 0,5. Betygsskala: UG.  Prestationsbedömning: Datorbaserat test 
Antagningsuppgifter
Förkunskapskrav:
FMAF30 Matematisk statistik eller FMSF30 Matematisk statistik


Förutsatta förkunskaper: Högskoleingenjörsexamen i Byggteknik (Helsingborg)
Begränsat antal platser: Nej
Kursen överlappar följande kurser: FMSF01, FMSF50, FMSF55, FMSF70, MASB02, FMSF75
Kurslitteratur

Vännman K: Matematisk statistik, andra upplagan. Studentlitteratur, 2002.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fmsf25/
Övrig information: Ges endast för den som läst Byggingenjör i Helsingborg och behöver komplettera FMSF30 (tidigare FMAF30) 5hp med 2.5hp Matematisk statistik för att få motsvarande FMSF50 eller FMSF55 7.5hp. Kursen ges två gånger per år och samläses med laborationerna på FMSF50 i lp2 respektive FMSF55 i lp4. Kursanmälan görs av utbildningsprogrammet.



