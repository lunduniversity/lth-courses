
Kursplan 2020/21 KETA10





Kursplan för
Processberäkningar
Chemical Process Calculations
KETA10, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: K1
Undervisningsspråk: Kursen ges på svenska

Syfte
En central kompetens för en civilingenjör är att kunna bryta
ner stora problemkomplex till mindre problem som går att räkna
på. För en kemitekniker är balanser över materia och energi
både en metod att bryta ner stor problemkomplex och en metod att
beskriva problemen matematiskt.

Syftet med denna kurs är att studenten ska uppnå en
grundläggande förmåga att använda material- och energibalanser
för att beskriva enklare system som är relevanta för en
kemitekniker samt att använda beräkningsteknik för att lösa
dessa system.

Mål
Kunskap och förståelse
För godkänd kurs skall studenten

kunna formulera grundläggande kemitekniska samband genom att
ställa upp stationära material- och energibalanser
kunna ställa upp instationära material- och energibalanser
för kemitekniska processer med en enhet


Färdighet och förmåga
För godkänd kurs skall studenten

kunna beräkna lösningen till de kemitekniska sambanden med
numeriska metoder
kunna beräkna lösningen till de kemitekniska sambanden med
datorhjälpmedel


Kursinnehåll
Grundläggande kemiteknik: Materialbalanser. System
med flera faser. Energibalanser. Instationära processer
Beräkningsteknik: Matlab. Numeriska metoder för linjära
ekvationssystem, olinjära ekvationer, integraler, olinjära
ekvationssystem, interpolation och differentialekvationer

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, inlämningsuppgifter och obligatoriska övningar i MATLAB. Slutbetyg ges av betyget i tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Beräkningsteknik. 
Antal högskolepoäng: 2,5. Betygsskala: UG.  Prestationsbedömning: Inlämningsuppgifter och obligatoriska övningar i MATLAB. 
Kod: 0220. Benämning: Material- och energibalanser. 
Antal högskolepoäng: 5. Betygsskala: TH.  Prestationsbedömning: Skriftlig tentamen. 
Antagningsuppgifter
Begränsat antal platser: Nej
Kursen överlappar följande kurser: KKK060, KKK065, KETA01
Kurslitteratur

Murphy, Regina M: Introduction to Chemical Processes, Principles,Analysis, Synthesis. McGraw-Hill, 2007, ISBN: 007-125429-3.
Chapra, Steven: Applied Numerical Methods with Matlab. McGraw-Hill, 2012, ISBN: 978-007-131484-8.
Grimsberg, M.: Börja med Matlab. Institutionen för Kemiteknik, 2016.
Grimsberg, M.: Processberäkningar. Institutionen för Kemiteknik, 2017.


Kontaktinfo och övrigt
Kursansvarig: Krisztina Kovacs, krisztina.kovacs@chemeng.lth.se
Hemsida: https://www.lth.se/chemeng/keta10



