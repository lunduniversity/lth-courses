
Kursplan 2020/21 YTHA60





Kursplan för
Metodik
Methods
YTHA60, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Obligatorisk för: YL2
Undervisningsspråk: Kursen ges på svenska

Syfte
Syftet med kursen är att träna studenten i olika tekniker för
informationsinsamling. De tekniker som avses är experimentell
undersökning och enkät/intervjuundersökning.

Mål
Kunskap och förståelse
För godkänd kurs skall studenten

Visa förmåga att identifiera viktiga aspekter vad gäller att
kunna genomföra en experimentell undersökning.
Visa förmåga att kunna genomföra en
enkät/intervjuundersökning där hela undersökningens upplägg
diskuteras och utvärderas: allt från syfte,
urvalsmetoder, frågekonstruktion, svarsbearbetning till
resultatdiskussion


Färdighet och förmåga
För godkänd kurs skall studenten

kunna genomföra en experimentell undersökning
kunna genomföra en enkät/intervjuundersökning
kunna presentera både muntligt och skriftligt, resultat av
gjorda undersökningar med statistisk bearbetning av data.


Värderingsförmåga och förhållningssätt
För godkänd kurs skall studenten

kunna kritiskt granska upplägget av en undersökning


Kursinnehåll
Kursen består av två moment, det första handlar om att
planera, genomföra och utvärdera en undersökning som bygger
på enkäter eller intervjuer och det andra handlar om att
planera, genomföra, utvärdera  och presentera en experimentell
undersökning. Kursen kommer att ta upp och diskutera begrepp som:
Vetenskaplighet, variabler, parametrar, urval, provuttag,
homogenitet, provmängd, representativt prov, stickprov,
reproducerbarhet, analysfel, feluppskattning, referensprov,
referenslab, ackrediterat lab, population, frågekonstruktion,
skalor, validitet, reliabilitet, webbenkäter, hantering av
personuppgifter, anonymitet, kodning, svarsfrekvens

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd experimentell undersökning och godkänd enkät/intervjuundersökning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Experimentell undersökning. 
Antal högskolepoäng: 4. Betygsskala: UG.  Prestationsbedömning: Aktivt deltagande i experimentell undersökning, godkänd skriftlig rapport samt godkänd muntlig presentation. 
Kod: 0218. Benämning: Enkät- och intervjuundersökning. 
Antal högskolepoäng: 3,5. Betygsskala: UG.  Prestationsbedömning: Aktivt deltagande i enkät- och intervjuundersökningen, godkänd skriftlig rapport samt godkänd muntlig presentation. 
Antagningsuppgifter
Begränsat antal platser: Nej
Kurslitteratur

Trost, J; Hultåker, O: Enkätboken. Studentlitteratur, 2016, ISBN: 978-91-44-11545-0.
Höst, M et al: Att genomföra examensarbete. Studentlitteratur, 2006, ISBN: 978-91-44-00521-8.
Alvehus, Johan: Skriva uppsats med kvalitativ metod. En handbok. Liber förlag, 2019, ISBN: 978-91-47-12939-3.


Kontaktinfo och övrigt
Kursansvarig: Ia Rosenlind, ia.rosenlind@food.lth.se
Hemsida: http://www.livsmedel.lth.se
Övrig information: Under kursen anordnade laborationer, övningar, gästföreläsningar och studiebesök är obligatoriska. Vid laga förhinder får studenten genomföra egen uppgift med motsvarande innehåll.



