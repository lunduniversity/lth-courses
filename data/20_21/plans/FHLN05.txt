
Kursplan 2020/21 FHLN05





Kursplan för
Beräkningsbaserad materialmodellering
Computational Inelasticity
FHLN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: BME5-br, F4, F4-bem, M4-bem, M4-tt, Pi4-bem, V5-ko
Undervisningsspråk: Kursen ges på engelska

Syfte
Kursen ger en förståelse för den matematiska beskrivningen av
olinjära materialegenskaper. Studenten ges insikt i hur dessa
matematiska verktyg används för att etablera materialmodeller.
Studenten skall även ges en förståelse för hur
materialmodellerna implementeras i ett olinjärt finita
elementprogram.

Mål
Kunskap och förståelse
För godkänd kurs skall studenten

förstå de antaganden och förenklingar som är gjorda i den
matematiska beskrivningen av en materialmodell
förklara och använda olika olinjära elastiska modeller
förstå grunderna i etablerandet av plasticitets- och
visco-plasticitetsteorin
förstå vilka antaganden som gjorts vid en numerisk
implementering av en materialmodell


Färdighet och förmåga
För godkänd kurs skall studenten

kunna etablera den olinjära finita elementformuleringen,
samt kunna etablera de tillhörande lösningsalgoritmerna
skriva ett materiellt olinjärt finita elementprogram
implementera en plasticitets/visco-plasticitetsmodell


Värderingsförmåga och förhållningssätt
För godkänd kurs skall studenten

ha förmåga att följa utvecklingen som behandlar
materialmodellering, både med avseende på teoretiska som
numeriska aspekter


Kursinnehåll
Kursen behandlar teorin bakom den matematiska beskrivningen av
olinjära materialegenskaper samt den erforderliga numeriska
lösningsmetodiken som används i den olinjära
finita-elementmetoden. I kursen behandlas:
 

Utgångsekvationerna för olinjär elasticitetsteori,
plasticitetsteori samt olika typer av brottkriteria.
Finitaelementformulering av olinjära problem.
Implementering av olinjära materialmodeller i
finitaelementmetoden.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen ges i form av seminarier som behandlar modern konstitutiv modellering och två projektuppgifter, vilka löses parallellt med seminarieserien. Examinationen kommer att ske genom två projekt samt en tenta. Projekten, som behandlar materiellt olinjära problem, innehåller en analytisk och en numerisk del. Den numeriska delen består i att materialmodellen, som behandlats i den analytiska delen, skall implementeras i ett eget olinjärt finita elementprogram. Därefter löses ett praktiskt problem. Alla tre momenten vägs ihop för att bilda det slutgiltiga betyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Beräkningsbaserad materialmodellering. 
Antal högskolepoäng: 7,5. Betygsskala: TH. 
Kod: 0212. Benämning: Projekt. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FHLF20/FHL064/FHLF01 Finita elementmetoden eller VSMN30 Finita elementmetoden - konstruktionsberäkningar.
Begränsat antal platser: Nej
Kurslitteratur

Ottosen, N. S. & Ristinmaa, M: The Mechanics of Constitutive Modelling, Elsevier, 2005. ISBN: 0-008-044606-X.
CALFEM - A finite element toolbox to MATLAB. Studentlitteratur.


Kontaktinfo och övrigt
Kursansvarig: Professor Matti Ristinmaa, Matti.Ristinmaa@solid.lth.se
Hemsida: http://www.solid.lth.se



