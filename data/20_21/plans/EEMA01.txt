
Kursplan 2020/21 EEMA01





Kursplan för
Medicinteknisk design
Biomedical Design
EEMA01, 9 högskolepoäng, G1 (Grundnivå)
Gäller för: Läsåret 2020/21
Beslutad av: Programledning BME
Beslutsdatum: 2020-03-24
Allmänna uppgifter
Huvudområde: Teknik. 
Obligatorisk för: BME2
Undervisningsspråk: Kursen ges på svenska

Syfte
Syftet med kursen är att studenten skall utveckla förståelse
för de speciella innovations- och utvecklingsprocesser som gäller
för medicintekniska produkter. Detta inkluderar att skapa
förståelse för att medicintekniska produkter ofta har en kritisk
funktion och måste vara säkra för patienter, användare och
omgivning. Dessutom behöver studenten förstå att förutom krav
från professionen och patienter på säkerhet, vetenskap och
beprövad erfarenhet finns det idag legala krav som gör det
nödvändigt för ingenjören att ha god kunskap om kvalitets- och
myndighetskrav vid utveckling och hantering av medicintekniska
produkter.

Mål
Kunskap och förståelse
För godkänd kurs skall studenten

Beskriva och diskutera olika delar i innovationsprocessen som t
ex behovsanalys, trend- och teknologisökning samt koncept- och
prototypgenerering
Redogöra för grundläggande kunskaper om de viktigaste
lagarna och förordningarna som gäller medicinteknisk
utrustning
Beskriva och diskutera processen att uppnå CE-märkning
Diskutera hur ett kvalitetssystem implementeras och
används
Diskutera hur ett riskhanteringssystem implementeras och
används
Redogöra för hur klinisk utvärdering kan genomföras

 

Färdighet och förmåga
För godkänd kurs skall studenten

Utforska och analysera behov, trender och teknologier
Skapa och utvärdera idéer för att möta identifierade
behov
Demonstrera och utvärdera konceptuella lösningsförslag
Analysera CE-märkningsprocessen för en medicinteknisk
produkt
Föreslå kvalitetssystem beroende på den medicintekniska
produktens klassificering
Genomföra en enkel riskanalys

 
 
 

Värderingsförmåga och förhållningssätt
För godkänd kurs skall studenten

På ett tydligt sätt muntligen och skriftligen kunna
presentera sina metoder, erfarenheter och slutsatser av projektet
för resten av gruppen, samt muntligen diskutera och kritiskt
värdera de metoder, erfarenheter och slutsatser som presenteras av
andra studenter
Kunna diskutera medicinteknisk design med medicintekniska
företag och sjukvårdspersonal

 

Kursinnehåll
Kursen behandlar innovations- och utvecklingsprocessen för en
medicinteknisk produkt i både föreläsnings- och projektform.
Projektet startar vid kursstart och kommer att fortgå parallellt
med föreläsningarna. Ämnen som tas upp på föreläsningarna
skall tillämpas i projektet.
Medicintekniska produkter är en mycket väsentlig del vid
diagnos och behandling av patienter i modern hälso- och sjukvård.
En ingenjör som arbetar med medicinsk teknik och medicintekniska
produkter har speciella krav på sig vare sig hon/han arbetar som
entreprenör, inom forskning/utveckling, service/underhåll,
administration eller juridik, inom ett litet eller stort företag,
eller inom privat eller offentlig sektor; hon/han måste ha
patientsäkerhet som prioritet nummer ett – ett
säkerhetstänkande som endast har sin motsvarighet inom
flygsektorn.
Medicintekniska produkter har ofta en kritisk funktion och
måste vara säkra för patienter, användare och omgivning.
Förutom krav från professionen och patienter på säkerhet,
vetenskap och beprövad erfarenhet finns det idag legala krav som
gör det nödvändigt för ingenjören att ha god kunskap på
kvalitets- och myndighetskrav vid hantering av medicintekniska
produkter.
Kursen kommer att behandla behovsanalys, trend- och
teknologisökning, koncept- och prototypgenerering,
kravspecifikation, patentfrågor, hur en produkt ”sätts” på
marknaden inom (CE-märkning) och utanför Europa, lagar och
förordningar, medicintekniska produktdirektiv (Medical Devices
Directive, MDD), standarder, Anmälda organ (Notified Body),
kvalitetssystem, riskanalys, klinisk utvärdering och
miljöledningssystem.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga inlämningsuppgifter, skriftligt individuellt prov, skriftlig projektrapport samt individuell skriftlig reflektion.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: Godkända inlämningsuppgifter. 
Kod: 0218. Benämning: Skriftligt prov. 
Antal högskolepoäng: 3,5. Betygsskala: TH.  Prestationsbedömning: Godkänt skriftligt prov. 
Kod: 0318. Benämning: Projekt. 
Antal högskolepoäng: 3,5. Betygsskala: TH.  Prestationsbedömning: Godkänd skriftlig projektrapport och en muntlig presentation på projektdelen.
  Delmomentet omfattar: Projektet redovisas i form av en rapport. 
Kod: 0418. Benämning: Personlig reflektion av grupparbetet. 
Antal högskolepoäng: 0,5. Betygsskala: TH.  Prestationsbedömning: Individuell skriftlig självreflektion. 
Antagningsuppgifter
Begränsat antal platser: Nej
Kurslitteratur

Stefanos Zenios, Losh Makower, Paul Yock: Biodesign, The Process of Innovating Medical Technologies. Cambridge, 2010, ISBN: 978-0-521-51742-3,. Rekommenderad för fördjupning och bredvidläsning.
Peter Landvall: Medicintekniska produkter. SIS Förlag AB, 2010, ISBN: 978-91-7162-774-2.
Kumar, V.     : 101 Design Methods. John Wiley & Sons, 2012, ISBN: 9781118083468. Rekommenderad för fördjupning och bredvidläsning.
Both. T.: D.School – bootcamp bootleg. https://dschool.stanford.edu/resources/the-bootcamp-bootleg, 2010. Rekommenderad för fördjupning och bredvidläsning.


Kontaktinfo och övrigt
Kursansvarig: Universitetslektor Magnus Cinthio, magnus.cinthio@bme.lth.se
Kursansvarig: Professor Anders Warell, anders.warell@design.lth.se
Hemsida: http://bme.lth.se/course-pages/medicinteknisk-design/medicinteknisk-design/
Övrig information: Kursen ges tilsammans av institutionerna Biomedicinsk Teknik  och Designvetenskaper.



