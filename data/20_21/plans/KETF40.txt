
Kursplan 2020/21 KETF40





Kursplan för
Masstransport i naturliga och tekniska system
Mass Transfer Processes in Environmental Engineering
KETF40, 15 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning B/K
Beslutsdatum: 2020-03-27
Allmänna uppgifter
Huvudområde: Teknik. 
Obligatorisk för: W3
Undervisningsspråk: Kursen ges på engelska

Syfte
Kursen syftar till att studenten skall få en djup och
internaliserad förståelse av hur materialflöden kan
karaktäriseras, systematiseras och kvantifieras, samt färdigheter
i att utföra massbalansberäkningar i en mängd situationer och
system. Kursen syftar även till att sammanfoga kunskaper och
färdigheter från tidigare kurser i utbildningen till en
fördjupning av studentens tekniska problemlösningsförmåga.
Gruppuppgifter och seminarier syftar till att utveckla studentens
kommunikativa förmåga och samarbetsförmåga på ett
professionellt plan. Studiebesöken skall illustrera hur kursens
teoretiska innehåll används av civilingenjörer i yrkeslivet och
därigenom inspirera studenten och ge underlag inför kommande val
av specialisering.

Mål
Kunskap och förståelse
För godkänd kurs skall studenten

självständigt kunna räkna, såväl för hand som med hjälp
av matematisk programvara, på hur ett ämnes grundläggande
fysikaliska egenskaper påverkar transport av massa och energi i
makroskala i system med enkel geometri,
kunna analysera, modellera för samt utföra
processberäkningar för system bestående av flera enheter
utifrån en vald lösningsstrategi,
kunna analysera, modellera, jämföra samt utföra
reaktorberäkningar med ideala och icke-ideala reaktormodeller och
olika reaktionskinetiska modeller, med handberäkningar och med
numeriska simuleringsverktyg,
kunna lösa materialbalansproblem för enklare
tvåkomponentsystem med fasjämvikt, och
kunna definiera och lösa energibalansproblem för enklare
system utan reaktion.


Färdighet och förmåga
För godkänd kurs skall studenten

muntligt, skriftligt och visuellt på engelska demonstrera
förmåga att klart redogöra för och diskutera sina slutsatser
avseende materialbalans-, masstransport- och värmetransportproblem
i naturliga och tekniska system,
visa förmåga att kritiskt utvärdera tillämpbarhet för och
begränsningar i modellbeskrivningar inom kursens ram, och
visa förmåga till lagarbete inom studentgruppen.


Värderingsförmåga och förhållningssätt
För godkänd kurs skall studenten

visa förmåga att reflektera över sitt lärande inom
utbildningen och identifiera behov av ytterligare kunskaper och
förmågor.


Kursinnehåll
Metoder för att använda processberäkningar och
reaktorberäkningar för analys och kvantifiering av
materialflöden i tekniska och naturliga system. Samspelet mellan
makroskopisk transport och kemisk reaktion, blandningsmodeller och
karakterisering av icke-ideala system. Tillämpningar på transport
i biofilmer och grundvattensystem.
Grunderna för molekylär och konvektiv masstransport. Modeller
för fasjämvikter samt principer för val av och design för ett
antal separationsprocesser. Design av nödvändig utrustning för
värmeöverföring samt exempel på hur separationsprocesser
appliceras i olika miljötekniska sammanhang.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, frivillig dugga, inlämningsuppgifter, laborationer, studiebesök samt aktivt deltagande i obligatoriska seminarier. Slutbetyg baseras på skriftlig tentamen, och tilläggspoäng kan erhållas på obligatoriska inlämningsuppgifter. Bestämda miniminivåer på tilläggspoäng fordras för betygen 4 och 5. De exakta poängnivåerna meddelas inför varje kursomgång. All examination, med undantag från vissa seminarier och studiebesök, sker på engelska. Redovisningsformerna för inlämningsuppgifter kan variera mellan läsåren meddelas inför varje uppgift.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 7. Betygsskala: UG.  Prestationsbedömning: Skriftlig tentamen och en frivillig dugga.  Delmomentet omfattar: Processberäkningar, reaktorberäkningar, grundläggande masstransport och separationsprocesser. 
Kod: 0217. Benämning: Inlämningsuppgift (Lp 2). 
Antal högskolepoäng: 2. Betygsskala: UG.  Prestationsbedömning: Aktivt deltagande i laborationer, laborationsredovisningar, inlämningsuppgifter samt seminarier.  Delmomentet omfattar: Processberäkningar, reaktorberäkningar, grundläggande masstransport och separationsprocesser. 
Kod: 0317. Benämning: Inlämningsuppgifter (Lp3). 
Antal högskolepoäng: 5. Betygsskala: UG.  Prestationsbedömning: Inlämningsuppgifter samt seminarier.  Delmomentet omfattar: Tillämpningar av grundläggande teori på industriella anläggningar och på transport och omsättning av ämnen i miljön. 
Kod: 0417. Benämning: Studiebesök. 
Antal högskolepoäng: 1. Betygsskala: UG.  Prestationsbedömning: Studiebesök. 
Antagningsuppgifter
Förutsatta förkunskaper: FMAA05, FMAA20, FMAB30, VVRF10, KFKA01.
Begränsat antal platser: Nej
Kursen överlappar följande kurser: KTE170
Kurslitteratur

Warfvinge, P: Process Calculations and Reactor Calculations for Environmental Engineering. 2018. Uppdateras årligen.
Alveteg, M: Introduction to separation processes and transport phenomena, Selected chapters for course KETF40. MediaTryck, 2020. Uppdateras årligen, versionshistoria finns.
M Alveteg (editor): Handbook, Physical Properties, Correlations and Equations in Chemical Engineering. MediaTryck, 2020. Uppdateras årligen av Institutionen för kemiteknik, versionshistoria finns.


Kontaktinfo och övrigt
Kursansvarig: Prof. Per Warfvinge, per.warfvinge@chemeng.lth.se
Kursansvarig: Universitetslektor Mattias Alveteg, mattias.alveteg@chemeng.lth.se
Hemsida: https://www.lth.se/chemeng/ketf40
Övrig information: Under läsperiod 3 ingår obligatoriska kursmoment, exempelvis studiebesök och seminarier, under samtliga veckor.



