
Kursplan 2020/21 YTHA10





Kursplan för
Livsmedelskedjans förutsättningar
Food System Structures
YTHA10, 7,5 högskolepoäng, G1 (Grundnivå)
Gäller för: Läsåret 2020/21
Beslutad av: Programledning LIV
Beslutsdatum: 2020-03-23
Allmänna uppgifter
Undervisningsspråk: Kursen ges på svenska

Syfte
Syftet med kursen är att ge en inblick i hela
livsmedelskedjan, från jord till bord; hur den är uppbyggd, hur
handel med livsmedel går till samt vad som styr utbud och
efterfrågan.
Ett annat syfte är att identifiera vilka yrkesroller som finns
inom livsmedelskedjans olika delar och vilka olika kompetenser som
krävs för dessa roller.

Mål
Kunskap och förståelse
För godkänd kurs skall studenten

kunna redogöra för vad som innefattas i begreppet
livsmedelskedjan samt hur dess olika delar är organiserade
visa förståelse för frågor om global
livsmedelsförsörjning/hållbarhet, både ur producent- och
konsumentperspektiv.


Färdighet och förmåga
För godkänd kurs skall studenten

kunna använda tidskrifter, böcker, intervjuer och Internet
för att få fram aktuell information och officiell statistik
från livsmedelskedjans olika delar
vara källkritisk
kunna presentera sitt arbete muntligt och skriftligt.


Kursinnehåll
Kursen belyser hela livsmedelskedjan från primärproduktion,
livsmedelsindustri, grossister, dagligvaruhandel, e-handel,
storhushåll och restauranger till konsument.
Statistik från kedjans olika delar kommer att jämföras (antal
sysselsatta, utbildningsnivå, omsättning, import/export,
energiförbrukning, miljöpåverkan, livscykelanalys)
Ett avsnitt i kursen kommer att handla om mat och etik. Vi gör
hela tiden en mängd val kring maten vi äter. Oavsett hur vi
väljer att äta så är det viktigaste att vi funderar över de
val vi gör, varför vi gör dem och vilken betydelse våra val har
för framtiden.
Kursen kommer att bedrivas i projektform och redovisas både
muntligt (debatt) och skriftligt. Studenten kommer själv att få
söka relevant information men kommer att få hjälp och stöd av
föreläsningar och seminarier. Studenten kommer att tränas i
litteratursökning, skriftlig rapportering samt muntlig
presentation.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Projektarbete, debatt, närvaro vid gästföreläsningar samt inlämningsuppgifter.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Gästföreläsningar samt inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: aktiv närvaro vid gästföreläsningar samt två godkända individuella föreläsningsreflektioner 
Kod: 0220. Benämning: Projektarbete, Livsmedelskedjans aktörer. 
Antal högskolepoäng: 3. Betygsskala: UG.  Prestationsbedömning: aktivt deltagande i gruppens arbete samt godkänd muntlig och skriftlig projektredovisning 
Kod: 0320. Benämning: Diskussionsuppgift, livsmedel och etik. 
Antal högskolepoäng: 3. Betygsskala: UG.  Prestationsbedömning: aktivt deltagande i en debatt om etiska aspekter på livsmedel/mat 
Antagningsuppgifter
Begränsat antal platser: Nej
Kursen överlappar följande kurser: YTHA70
Kurslitteratur

Kompendier.
Rapportskrivning, skrivhandbok.
Artiklar.
Adresser till artiklarna delas ut vid kursstart.


Kontaktinfo och övrigt
Kursansvarig: Birgitta Åsman, birgitta.asman@food.lth.se
Hemsida: http://www.livsmedel.lth.se
Övrig information: Under kursen anordnade gästföreläsningar, studiebesök och seminarier är obligatoriska. Vid laga förhinder får studenten genomföra en uppgift med motsvarande innehåll.



