
Kursplan 2020/21 VSMF10





Kursplan för
Byggnadskonstruktion
Structural Design
VSMF10, 9 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: IBYA2
Undervisningsspråk: Kursen ges på svenska

Syfte
Kursen syftar till att ge kunskaper för dimensionering av enkla
konstruktionselement i trä, stål och betong, samt grundläggande
kunskaper om stomstabilisering och detaljutformning.
Kursens afu-del består av studiebesök och
/eller projektföreläsningar, och syftar till att klargöra olika
delar och roller i byggprocessen.

Mål
Kunskap och förståelse
För godkänd kurs skall studenten

Kunna förklara och använda partialkoefficientmetoden.
Kunna förklara hur de olika konstruktionsmaterialens unika
egenskaper kommer till uttryck i dimensioneringsregler.
Kunna analysera hur laster förs ner till grunden via olika
konstruktionselement i en byggnad.
Kunna redogöra för olika principer för
stomstabilisering.
Kunna redogöra för funktionen hos enklare förband.
Kunna redogöra för brandskydd av konstruktioner på
grundläggande nivå.

 

Färdighet och förmåga
För godkänd kurs skall studenten

Kunna bestämma dimensionerande last inklusive
lastkombinationer.
Kunna dimensionera enkla element av trä/limträ, stål och
armerad betong påverkade av drag, tryck, böjmoment och
tvärkraft, enskilt och i kombination.
Kunna dimensionera för begränsning av deformationer.
Kunna utforma och dimensionera ett stomstabiliserande system
för en enklare byggnad.
Kunna redovisa en konstruktionsutformning och dimensionering av
byggnadskonstruktioner i rapportform för trä/limträ, stål och
armerad betong.


Värderingsförmåga och förhållningssätt
För godkänd kurs skall studenten

Visa förmåga att göra lämpliga antaganden och värdera
inverkan av dessa.
Kunna bedöma rimligheten i beräkningsresultat.
Visa ett förhållningssätt som beaktar att stommens utfomning
påverkas av fler aspekter än hållfasthet.


Kursinnehåll
Kursen omfattar:

Grundläggande principer för dimensionering enligt
partialkoefficientmetoden och bestämning av farligaste
lastkombination.
Dimensionering och verifiering baserad på normers krav för
element av trä/limträ, stål och betong. 
Principer för utformning av enkla stomsystem och
stabilisering.
Principer för utformning av enkla förband.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända konstruktionsuppgifter, godkänd skriftlig tentamen och godkänd afu.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Byggnadskonstruktion. 
Antal högskolepoäng: 6. Betygsskala: TH.  Prestationsbedömning: Skriftlig tentamen. 
Kod: 0211. Benämning: Arbetslivsförankrad utbildning. 
Antal högskolepoäng: 0. Betygsskala: UG.  Prestationsbedömning: Obligatorisk närvaro. Dessa timmar är inte medräknade i timplanen. 
Kod: 0311. Benämning: Konstruktionsuppgifter. 
Antal högskolepoäng: 3. Betygsskala: UG.  Prestationsbedömning: Godkända konstruktionsuppgifter. Poängen bidrar till slutbetyget. 
Antagningsuppgifter
Förutsatta förkunskaper: FME602 Strukturmekanik eller VSMA20 Strukturmekanik.
Begränsat antal platser: Nej
Kursen överlappar följande kurser: VBK013, VSM611, VBKF15
Kurslitteratur

Isaksson, T., Mårtensson, A., Thelandersson, S., Fruwald-Hansson, E., Fröderberg, M.: Byggkonstruktion. Studentlitteratur, 2020, ISBN: 9789144138558. Upplaga 4.
Isaksson, T, Mårtensson, A.: Byggkonstruktion, Regel- och formelsamling. Studentlitteratur, 2020, ISBN: 9789144138565. Upplaga 4.


Kontaktinfo och övrigt
Kursansvarig: Universitetslektor Susanne Heyden, susanne.heyden@construction.lth.se
Hemsida: http://www.byggmek.lth.se/utbildning/kurser/



