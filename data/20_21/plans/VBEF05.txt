
Kursplan 2020/21 VBEF05





Kursplan för
Byggprocessen och projektledning
Construction Process and Project Management
VBEF05, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Huvudområde: Teknik. 
Alternativobligatorisk för: L3
Undervisningsspråk: Kursen ges på svenska

Syfte
Kursen syftar till att ge studenterna kunskaper och förståelse
avseende de aktörer, regler och processer som måste beaktas vid
planering, produktion och förvaltande av en byggnad eller
anläggning. Kursen syftar vidare till att ge studenterna
grundläggande kunskaper i projektledning, projektstyrning och
projektorganisation.

Mål
Kunskap och förståelse
För godkänd kurs skall studenten

kunskap byggprocessens olika skeden utifrån ett
byggherreperspektiv
kunskap om inblandade aktörer i byggprocessens olika
skeden
kunskap om de regler och lagar som berör byggprocessens olika
skeden
lärt sig grundläggande begrepp inom projektledning
skaffat sig grundläggande förståelse för ledning, styrning
och organisation av fastighetsutvecklingsprojekt
skaffat sig kunskaper om rollen som projektledare
kunskaper om hur projekt initieras, organiseras och
genomförs
förståelse för projektprocesser och om de svårigheter som
kan uppstå i en projektgrupp


Färdighet och förmåga
För godkänd kurs skall studenten

ha utvecklat viss förmåga att driva projekt
kunna hantera metoder för planering av projekt genom att, för
ett fastighetsutvecklingsprojekt, integrera definition av
projektomfattning, tid, kostnad, personella resurser,
kvalitetsledning, kommunikation, risk och upphandling.


Värderingsförmåga och förhållningssätt
För godkänd kurs skall studenten

ha utvecklat sin medvetenhet och personliga förhållningssätt
till projekt som arbetsform med speciellt fokus på
fastighetsutvecklingsprojekt
formulera och värdera relevanta aspekter av
byggprocessen.


Kursinnehåll
Kursen behandlar byggprocessen ur ett aktörsperspektiv.
Fördjupade analyser görs av program-, projekterings- och
produktionsskedena samt förvaltningsaspekter. I alla delmoment
kommer projektledarens roll att lyftas fram och dennes relation
till övriga aktörer i processen. Kursen kommer att byggas upp av
en projektuppgift där ett praktikfall används för att analysera
processen, teori kommer att ges via föreläsningar och
kurslitteratur. I ett praktikfallsuppgiften skall studenterna visa
att de kan tillämpa projektledningsprinciper där tyngdpunkten är
att se på helheten i projektet. Projektuppgiften ska i sin helhet
lämnas in, och delar av projektuppgiften kommer att göras
och/eller redovisas vid obligatoriska seminarium.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För erhållande av godkänt betyg krävs godkända projektuppgifter, närvaro vid obligatoriska seminarier samt godkänd skriftlig tentamen. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Hansson B et al.: Byggledning: Projektering. Studentlitteratur, 2015, ISBN: 978-91-44-10572-7.
Kurskompendium via Avdelningen för Byggproduktion.


Kontaktinfo och övrigt
Kursansvarig: Stefan Olander, stefan.olander@construction.lth.se
Kursadministratör: Kolbrun Arnadottir, kolbrun.arnadottir@construction.lth.se
Hemsida: http://www.bekon.lth.se/utbildning/grundutbildning/
Övrig information: Obligatoriska seminarier kommer att förekomma i kursen.



