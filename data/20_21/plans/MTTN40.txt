
Kursplan 2020/21 MTTN40





Kursplan för
Förpackningsteknik och utveckling
Packaging Technology and Development
MTTN40, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Huvudområde: Livsmedelsprodukt- och förpackningsutveckling. 
Obligatorisk för: MFIPDES2
Alternativobligatorisk för: MLOG2
Valfri för: B4, I4-lf, K4, M4-lp, M4-pu, MD4
Undervisningsspråk: Kursen ges på engelska

Syfte
Kursen ger teoretiska och praktiska kunskaper i
förpackningsutveckling och innovation, och behandlar
förpackningars betydelse i samhället. Det innebär att du efter
kursens slut ska förstå hur man driver ett
förpackningsutvecklingsprojekt tillsammans med andra, samt hur
förpackningar påverkar hållbar utveckling i samhället. Du
kommer också ha erfarenhet av praktiskt projektarbete tillsammans
med relevant industri.

Mål
Kunskap och förståelse
För godkänd kurs skall studenten
• Förstå och förklara förpackningars grundläggande
funktioner
• Identifiera produktkrav, marknadskrav och miljökrav på
förpackningar
Beskriva och förstå förpackningsutvecklingsprocessen
• Beskriva och förstå utvecklingsprocessen för
förpackningsutveckling
• Beskriva de viktigaste förpackningsmaterialens egenskaper
(plast, glas, fiber och metall)
• Beskriva förpackningens funktion i olika delar av
försörjningskedjan
• Beskriva och förstå förpackningens roll för hållbar
utveckling vad gäller såväl material som hela
förpackningssystemet i försörjningskedjan
 

Färdighet och förmåga
För godkänd kurs skall studenten
• Utvärdera och förklara förpackningar utifrån
produktkrav, konsumentkrav, och krav på hållbar utveckling
• Visa förmåga att strukturera och leda
förpackningsutvecklingsprojekt
• Utveckla och konstruera prototyper av förpackningar
• Använda modeller och verktyg för konsumentförståelse
• Självständigt genomföra förpackningsutvecklingsprojekt i
samverkan med industrin
• Föreslå och utvärdera olika förpackningsmaterial vid
design av förpackningsprototyper
• Bedöma och rangordna olika förpackningslösningar utifrån
produktkrav, konsumentkrav och hållbarhetsaspekter
• Redovisa, både muntligt och skriftligt, lämpligaste
förpackningslösning utifrån utdelat praktikfall
 

Värderingsförmåga och förhållningssätt
För godkänd kurs skall studenten
• Redovisa och presentera prototyp, poster och rapporter
kring den förpackningsprototyp som tagits fram i projektet
• Samverka i multidisciplinära grupper och värdera kunskaper
och perspektiv från olika kompetenser i projekt
• Samverka med näringslivet i förpackningsutvecklingsprojekt
och visa insikt och värdera näringslivets syn på
förpackningsutveckling
• Utvärdera och ge återkoppling på andra studentgruppers
arbete med prototypframtagning

Kursinnehåll
Kursen bygger på projektbaserat lärande där det främsta
kursmomentet är att genomföra ett förpackningsutvecklingsprojekt
som ges på uppdrag av näringslivet. Projektet görs i grupp och
följer ett forskningsmässigt arbetssätt där teorier kring
förpackningsutveckling, konsumentinsikter, hållbar utveckling
omsätts i praktiskt tillämpning i projektet. Under projektet
görs återkoppling via handledare och återkopplingsseminarier.
Som stöd i projektet ges föreläsningar och studiebesök med
forskare från institutionen och representanter från industrin.
Föreläsningarna behandlar teorier kring utveckling av
förpackningssystem för olika applikationer, kring olika
förpackningsmaterial, marknads- och konsumentaspekter, samt
aspekter kring hållbar utveckling av förpackningar.
Gästföreläsningarna och studiebesöken ger en god inblick i hur
olika företag arbetar med förpackningsutveckling och
produktion.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker gruppvis på projekt som redovisas i rapporter, prototyp och poster. Individuell examination i form av inlämningsuppgifter och tenta. Slutbetyget baseras både på individuell examination och på gruppexamination. För godkänd kurs måste båda delmomenten (projekt och tentamen) vara godkända.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0120. Benämning: Projekt. 
Antal högskolepoäng: 4,5. Betygsskala: UG.  Prestationsbedömning: Examination sker gruppvis på projekt som redovisas i rapport, prototyp och poster. 
Kod: 0220. Benämning: Tentamen. 
Antal högskolepoäng: 3. Betygsskala: UG.  Prestationsbedömning: Individuell examination sker i form av tentamen och individuella inlämningsuppgifter under kursens gång.  
Antagningsuppgifter
Förkunskapskrav:
Minst 135 hp inom ett civilingenjörsprogram


Begränsat antal platser: 100
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kurslitteratur

Material som delas ut i samband med föreläsningar och seminarierna.
Aktuell forskningslitteratur: vetenskapliga skrifter samt utdrag ur avhandlingar och böcker inom området förpackningsteknik och utveckling.
Kursliteraturen kommer att finnas tillgänglig på Live@Lund (studentportal).


Kontaktinfo och övrigt
Kursansvarig: Katrin Molina-Besch, katrin.molina-besch@plog.lth.se
Hemsida: http://www.plog.lth.se/education/master-courses



