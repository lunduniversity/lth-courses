
Kursplan 2020/21 VVRN35





Kursplan för
Hydromekanik
Hydromechanics
VVRN35, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning W
Beslutsdatum: 2020-03-23
Allmänna uppgifter
Huvudområde: Vattenresurshantering. 
Obligatorisk för: MWLU1
Valfri för: V4-vr, W4-vr
Undervisningsspråk: Kursen ges på engelska

Syfte
Kursen skall förmedla en fysikalisk förståelse för fenomen
och begrepp inom avancerad vattenströmning samt introducera
beräkningsmetoder för att analysera en rad viktiga hydrauliska
förlopp. Kursen behandlar till övervägande del strömning med
fri vattenyta, med tyngdpunkt på kanalströmning.

Mål
Kunskap och förståelse
För godkänd kurs skall studenten

äga en fördjupad förståelse för de grundläggande fenomen
och processer som styr strömning med fri vattenyta
kunna formulera avancerade modeller baserade på de
grundläggande ekvationerna för strömning med fri vattenyta och
lösa dessa ekvationer för vanligt förekommande problem
kunna analysera komplicerade strömningsproblem med
utgångspunkt från dimensionsanalys och formulera regler för
försök i skalmodeller
i detalj förstå inverkan på konstruktioner och kroppar
från strömmande vatten


Färdighet och förmåga
För godkänd kurs skall studenten

kunna övergripande, kvantitativt analysera olika situationer
där strömning med fri vattenyta förekommer med avseende på
strömningstillstånd, vattendjup, hastigheter, krafter etc.
kunna formulera regler för hydrauliska modellförsök och
bestämma de dimensionlösa parametrar som är styrande
kunna kvantifiera påverkan på konstruktioner och kroppar
från strömmande vatten


Värderingsförmåga och förhållningssätt
För godkänd kurs skall studenten

kunna redogöra för grunderna vad gäller analyser och
beräkningar, inkluderat förenklingar och antaganden, gjorda vid
formulering av matematiska modeller
i kvantitativa termer kunna kommunicera resultatet av gjorda
analyser till en kvalificerad avnämargrupp omfattande personer
från andra discipliner
kunna kritiskt granska arbeten och utredningar som behandlar
problem inom hydromekaniken


Kursinnehåll
Kursinnehåll: Fysikaliska modeller, likformighetsanalys,
dimensionslösa tal såsom Reynolds tal, Froudes tal.
Dimensionsanalys med Buckingham II-teorem. Gränsskiktsteori. Yt-
och formmotstånd. Kanalströmning allmänt. Energiprincipen med
specifik energi, hydrauliska kontroller, kritisk strömning,
Froudes tal. Rörelsemängdsprincipen med hydrauliskt språng.
Likformig strömning med Mannings formel och beräkningsmetoder.
Teori och analys av svagt föränderlig kanalströmning.
Vattenyteprofiler och stegmetoder för beräkning av vattendjup.
Rumslig ändring av flödet i kanaler. Praktiska synpunkter på
kanalutformning. Flödesmätning i kanaler. Olika typer av
överfall och mätrännor. Flödesmätning i rör, bl.a.
venturimetern. Snabbt föränderlig strömning i kanaler -
bropelare, kontroll av hydrauliska språng.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VVR145/VVRA05 eller VVR120/VVRF10 eller motsvarande kurs i grundläggande hydraulik/strömningslära.
Begränsat antal platser: Nej
Kursen överlappar följande kurser: VVR090
Kurslitteratur

French, R.: Open channel hydraulics, McGraw-Hill, 1994.
Vennard, J. and Street, R.: Elementary Fluid Mechanics, John Wiley & Sons, 6th edition, 1982 (valda delar).
Diverse särtryck.


Kontaktinfo och övrigt
Kursansvarig: Professor Magnus Larson, Magnus.Larson@tvrl.lth.se
Hemsida: http://www.tvrl.lth.se/utbildning/courses/



