
Kursplan 2020/21 VFTN15





Kursplan för
Rättsekonomi
Law and Economics
VFTN15, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning L
Beslutsdatum: 2020-03-27
Allmänna uppgifter
Undervisningsspråk: Kursen ges på svenska

Syfte
Syftet är att visa på hur ekonomiska krafter påverkat
fastighetsrättens utformning, främst i Sverige, och att visa
på vilka effekter fastighetsrättens utformning har på
ekonomiska värden.

Mål
Kunskap och förståelse
För godkänd kurs skall studenten

kunna förklara centrala resultat inom den rättsekonomiska
litteraturen
kunna förklara hur marknadskrafter och lagstiftning
samverkar
förstå och kunna förklara hur äganderätten och dess
utformning påverkar människors beteende


Färdighet och förmåga
För godkänd kurs skall studenten

kunna lösa givna problem med hjälp av rättsekonomisk
metod
kunna utreda ekonomiska konsekvenser av specifika
fastighetsrättsliga regler
kunna analysera fastighetsrättens roll i
samhällsekonomin


Värderingsförmåga och förhållningssätt
För godkänd kurs skall studenten

kunna resonera runt förslag till förändringar och tillägg
till fastighetsrättslig lagstiftning
kunna föreslå lämplig utformning av rättsregler gällande
markens tillgänglighet och användning


Kursinnehåll
Kursen analyserar fastighetsrättsliga områden ur ett
ekonomiskt perspektiv. Metoden är rättsekonomisk.
Rättsekonomiska teorier och modeller studeras i teorin och
tillämpas på bland andra följande områden

äganderätt
allemansrätt
det kommunala plan- och bygglovsmonopolet
lantmäteriets monopol på fastighetsbildning
samhällets registerföring av fastigheter
expropriation
minerallagstiftning.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och projekt. Obligatorisk undervisning kommer att förekomma.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF10 Fastighetsbildning
VFTF01 National- och företagsekonomi
VFTF15 Värdering och ersättning vid markåtkomst eller VFTF30 Värdering och ersättning vid markåtkomst


Begränsat antal platser: Nej
Kurslitteratur

Dahlman, C., Glader, M. & D. Reidhav: Rättsekonomi: En introduktion. Studentlitteratur, 2004, ISBN: 91-44-03733-3.
Artiklar.


Kontaktinfo och övrigt
Kursansvarig: Universitetslektor Åsa Hansson, asa.hansson@nek.lu.se
Hemsida: http://www.lantm.lth.se



