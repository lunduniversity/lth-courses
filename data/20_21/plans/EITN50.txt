
Kursplan 2020/21 EITN50





Kursplan för
Avancerad datasäkerhet
Advanced Computer Security
EITN50, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning C/D
Beslutsdatum: 2020-03-30
Allmänna uppgifter
Valfri för: C4-da, C4-sec, D4-ns, E4
Undervisningsspråk: Kursen ges på engelska

Syfte
Kursen syftar till att ge studenten en fördjupad insikt i
huvudproblem och lösningar inom datasäkerhet, inbyggda system
samt datanätverk. Kursen fördjupar kunskaper av tidigare kurser
och ger en analytisk insikt i dagens säkerhetslösningar för
olika datorsystem. Kursen gör det möjligt att på egen hand
välja rätt bland existerande lösningar samt att kunna komma med
kvalitativt goda lösningsförslag.

Mål
Kunskap och förståelse
För godkänd kurs skall studenten

analysera ett säkerhetsproblem i ett datorsystem eller i en
konsumentprodukt
komma med kvalitativt goda förslag till lösningar för många
vanliga datasäkerhets- och nätverkssäkerhetsproblem
ha grundinsikt i procedurer för dataforensik och
nätverksanalys.
kunna redogöra hur 'trusted computing' metodiken kan
användas
kunna redogöra vilka hot som är relevanta för ett
datorsystem eller tjänst


Färdighet och förmåga
För godkänd kurs skall studenten

göra ingående beskrivningar av system som syftar till att
öka säkerheten i dator- och nätverkssystem
kunna genomföra en enkel dataforensik- och
nätverksanalysprocedur
kunna analysera och förklara hur existerande skyddsmekanismer
fungerar
kunna motivera lösningsförslag till ett
säkerhetsproblem


Värderingsförmåga och förhållningssätt
För godkänd kurs skall studenten
tillämpa sina kunskaper i ett antal projekt där vederbörande
själv (i grupp) ska inhämta ytterligare kunskap och insikter för
att slutföra projekten. Kvalitén i motiveringen för lösningar
och reflektion över alternativ kommer att bedömas.  Inlärning
av faktakunskap kommer att understödjas med stöduppgifter som
följer kursen.

Kursinnehåll
Inledning: Att kunna bygga säkra datorsystem, inbyggda
system, säkra nätverk, samt (dator) applikationer kräver
ingående kunskaper inom datorsäkerhet. Moderna system kommer att
arbeta mer autonomt och deras säkerhet kommer i allt högre
utsträckning bero på tillgängligheten av säkra
exekveringsmiljöer. Eftersom system kommer att bli attackerade så
är det också viktigt att förstå hur man ska analysera
attackerade system på ett professionellt sätt. Kursens innehåll
fokuseras på tre huvudområden: Plattformssäkerhet, Metoder
för säker kommunikation och Säker mjukvara.
Kursen kommer också ha fördjupning kring nätverkssäkerhet
och korta introduktioner till områden som dataforensik
och DRM-skydd.
Dataforensik (översikt 1)

Principer
Data lagring analys: filsystem
Steganografi
Verktyg

Nätverkssäkerhet huvudområde 1):

Autentisering: Radius och Diameter, Login-protokoll, LTE
Protokoll: förstå hur man bygger ett säkert
kommunikationsprotokoll, ex IPSec, typer av VPN-lösningar,
Hot: hot i nätverk, DDOS, Botnets

Plattformssäkerhet (huvudområde 2):

Säker  exekvering: Speciella operativsystem, SELinux,
Virtualisering och säkerhet, Java typ VMs,
Trusted Computing Group: TCG (TPM),
ARM Trustzone,
Intel SGX,
Smarta kort, RFID.
Säkerhet i Internet-of-Things och idustriella system

DRM (översikt 2):

Grundläggande problem,
Historiskt perspektiv på (misslyckade) lösningar,
Skydd av innehåll, skydd för mjukvara, Licenssystem,
Obfuskering, white-box-kryptografi.

Säker mjukvara (huvudområde 3):

Vanliga (säkerhets)fel i program,
Processer för utveckling av säker kod,
Hjälpverktyg för säker kodutveckling,
Skadlig kod: historik, phising, clickfraud.
Mjukvara baserade attacker: RoP

Projekt (föreslagna tema)

Projekt A: Forensikanalys av disk och USB-minnesavbildning
Projekt B: Object security  i kommunikation
Projekt C: TPM-användning
Project D: Trusted Camera design
Projekt E: Reverse Engineering av binärkod

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För slutbetyg krävs godkända projektuppgifter samt godkända tematest (5 st). Slutbetyg 3 eller 4 kan fås genom dessa test och projektinlämningar och betyget baseras på en sammanvägning av resultat på projekt och resultat på de 5 individuella tematesterna. För betyg 5 krävs en muntlig tentamen. Omtentamen är muntlig. Studenterna måste alltid anmäla sig till muntlig tentamen. 

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EITA25 Datasäkerhet (7,5p) eller EDIN01 Kryptoteknik (7,5p).
Begränsat antal platser: Nej
Kursen överlappar följande kurser: EIT015
Kurslitteratur

Powerpointbilder samt anteckningar kring huvudområden artiklar.


Kontaktinfo och övrigt
Kursansvarig: Professor Ben Smeets, ben.smeets@eit.lth.se
Hemsida: http://www.eit.lth.se/kurs/eitn50
Övrig information: Vid färre än 16 deltagare kan kursen komma att ges med reducerad undervisning och större inslag av självstudier.



