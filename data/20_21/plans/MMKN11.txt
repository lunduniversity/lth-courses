
Kursplan 2020/21 MMKN11





Kursplan för
Konstruktion för X
Design for X
MMKN11, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning M
Beslutsdatum: 2020-03-26
Allmänna uppgifter
Valfri för: I4, M4-pu, M4-prr, MD4
Undervisningsspråk: Kursen ges på engelska

Syfte
Syftet med kursen är att introducera konceptet "Konstruktion
för X " (KfX) eller alternativt uttryckt ”Design for X”
(DfX), som är väl etablerat inom produktutveckling. I varje
produktutvecklingsprojekt är det viktigt att säkerställa att
produkten uppfyller de funktioner den konstrueras till. Men det
finns många andra frågor som orsakas av, eller påverkar
produktens egenskaper: är produkten pålitlig, hållbar, är den
lätt att montera, billig att tillverka? Dessa aspekter måste
också tas upp under produktutvecklingen. Specifika
konstruktionsriktlinjer har därför utvecklats för att ta itu med
dessa särskilda frågor, eller "X": monterings- och
tillverkningsanpassad konstruktion, miljöanpassad konstruktion,
och andra "konstruktion för X".
I kursen kommer i första hand följande "konstruktion för X"
att ingå:

monterings- och tillverkningsanpassad konstruktion (design for
manufacturing and assembly, DFMA)
konstruktion för additiv tillverkning (design for additive
manufacturing, DFAM)
robust konstruktion (robust design)
miljöanpassad konstruktion (design for environment, DFE)
kostnadsanpassad konstruktion (design to cost, DtC)


Mål
Kunskap och förståelse
För godkänd kurs skall studenten

kunna analysera och skapa lösningar utifrån följande
konstruktionsaspekter eller "X": monterings- och
tillverkningsanpassad konstruktion, konstruktion för additiv
tillverkning, robust konstruktion, miljöanpassad konstruktion,
kostnadsanpassad konstruktion
kunna identifiera behovet av att inom ramen för ett
utvecklingsarbete kunna analysera vilka konstruktionsapekter,
"X", som ska eller bör beaktas
för ett givet produktutvecklingsprojekt ensam eller i grupp
kunna ta fram underlag för ett identifierat "X" som är känt
ifrån litteraturen eller som på annat sätt har
dokumenterats
i ett givet produktutvecklingsprojekt ensam eller i grupp kunna
hantera framtagningen av nödvändigt underlag för ett tidigare
okänt "X"


Färdighet och förmåga
För godkänd kurs skall studenten

självständigt, utifrån en konstruktionslösning, kunna
analysera densamma med målet att identifiera vilket eller vilka
"X" som är aktuella för tillämpningen ifråga
självständigt eller i grupp kunna analysera en unik
konstruktionslösning med avseende på följande aspekter:
monterings- och tillverkningsanpassad konstruktion, konstruktion
för additiv tillverkning, robust konstruktion, miljöanpassad
konstruktion, kostnadsanpassad konstruktion.
självständigt eller i grupp kunna ta fram nödvändigt
underlag för ett givet "X"
självständigt eller i grupp inför ett industriföretag,
eller motsvarande, i dialog kunna kommunicera, muntligen och i
skrift, resultatet av en komplex KfX-analys i ett
utvecklings-/konstruktionsprojekt - i form av såväl resultat som
process


Värderingsförmåga och förhållningssätt
För godkänd kurs skall studenten

kunna reflektera över framtagna konstruktionslösningar och
på basis därav kunna föreslå behov av ytterligare och/eller
alternativa konstruktionslösningar
kunna identifiera eventuella behov av fördjupade analyser av
framtagna förslag, inkluderande vidareutveckling av tillgängligt
KfX-underlag


Kursinnehåll
Kursen inleds med en genomgång av konceptet KfX, varefter
monterings- och tillverkningsanpassad konstruktion, konstruktion
för additiv tillverkning, robust konstruktion och miljöanpassad
konstruktion kommer att föreläsas. För var och ett av de ovan
nämnda "X:en", så kommer en obligatorisk inlämningsuppgift, i
grupp av 3 till 5 studenter, att lösas för att belysa det
teoretiska innehållet. 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: I kursen ingår obligatoriska inlämningsuppgifter som utförs i grupper om 3 till 5 studenter. Godkända inlämningsuppgifter ger betyget godkänd (3) i kursen. För högre betyg (4 eller 5) krävs dessutom en skriftlig tentamen. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMKF01 Utvecklingsmetodik el. motsvarande.
Begränsat antal platser: Nej
Kursen överlappar följande kurser: MMKN10
Kurslitteratur

Boothroyd, G., Dewhurst, P., & Knight W.: Product Design for Manufacture and Assembly. M. Dekker, 2002, ISBN: 0-8247-0584-X. DFMA, 
e-bok tillgänglig via Lunds universitets biblioteks hemsida.
Ehrlenspiel, K., Kiewert, A., & Lindemann, U.: Cost-Efficient Design. Springer, 2007, ISBN: 978-3-540-34647-0. DtC, e-bok tillgänglig via Lunds universitets biblioteks hemsida.
Ulrich, K.T., & Eppinger, S.D.: Product Design and Development. McGraw-Hill. Robust konstruktion, kap. 12 (2008, 4. uppl.) eller kap. 13 (2012, 5. uppl., 2014, svensk uppl.).
Jiju, A.: Design of Experiments for Engineers and Scientists. Elsevier, 2003, ISBN: 978-0-7506-4709-0. Robust konstruktion, chap. 6, e-bok tillgänglig via Lunds universitets biblioteks hemsida.
Lunau S. et al.: Design for Six Sigma+Lean Toolset. Springer, 2013, ISBN: 978-3-642-41455-8. Robust Konstruktion, e-bok tillgänglig via Lunds universitets biblioteks hemsida.
Övriga dokument meddelas under kursens gång.


Kontaktinfo och övrigt
Kursansvarig: Giorgos Nikoleris, giorgos.nikoleris@design.lth.se
Kursadministratör: Cilla Perlhagen, cilla.perlhagen@design.lth.se
Lärare: Damien Motte, damien.motte@design.lth.se
Hemsida: http://www.product.lth.se/education/



