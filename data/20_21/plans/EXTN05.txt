
Kursplan 2020/21 EXTN05





Kursplan för
Avancerad ekonometri
Econometrics, Advanced Course
EXTN05, 7,5 högskolepoäng, A (Avancerad nivå)
Gäller för: Läsåret 2020/21
Beslutad av: Programledning I
Beslutsdatum: 2020-04-03
Allmänna uppgifter
Valfri för: I4
Undervisningsspråk: Kursen ges på engelska

Syfte
Studenten ska utveckla förmåga till vidare studier inom ämnet
samt söka och utvärdera information med hög grad av
självständighet. Studenten ska även utveckla förmåga att på
egen hand skriva en empiriskt inriktad uppsats.

Mål
Kunskap och förståelse
För godkänd kurs skall studenten
· ha en fördjupad förståelse för den linjära
regressionsmodellen, inklusive dennas representation med hjälp av
matrisalgebra,
· kunna skatta linjära och icke-linjära modeller med hjälp
av minsta kvadratmetoden, generaliserade minsta kvadratmetoden,
maximum likelihood-metoden och instrumentvariabler, samt ha en
förståelse för när dessa olika metoder ska användas,
· kunna formulera och pröva linjära och icke-linjära
hypoteser,
· kunna analysera tvärsnittsmodeller med diskreta och
trunkerade beroende variabler,
· kunna analysera stationära och icke-stationära
tidsseriemodeller,
· kunna analysera paneldatamodeller,
· kunna generalisera sina kunskaper till ekonomiska
problemställningar som inte behandlats under kursen,
· kunna förstå relevant empirisk och ekonometrisk
forskning.

Färdighet och förmåga
För godkänd kurs skall studenten
· tillämpa avancerade ekonometriska verktyg på olika
ekonomiska problem,
· utvärdera rimligheten i den valda modellens antaganden,
· tillämpa rationella strategier för att välja modell även
när grundläggande antaganden måste förkastas,
· implementera ekonometriska analyser med hjälp av ett
ekonometriskt mjukvaruprogram.
· redogöra för och diskutera sitt ekonometriska kunnande

Värderingsförmåga och förhållningssätt
För godkänd kurs skall studenten
utveckla förmåga till vidare studier inom ämnet samt söka
och utvärdera information med hög grad av självständighet.
Studenten ska även utveckla förmåga att på egen hand skriva en
empiriskt inriktad uppsats.

Kursinnehåll
Kursen ger den bas som behövs för att empiriskt analysera
ekonomisk data utan att göra orealistiska antaganden. Moderna
ekonometriska tekniker behandlas samtidigt som stor vikt läggs på
grundläggande ekonometriskt tänkande. Teorimoment varvas med
tillämpningar i form av datorövningar som utförs på persondator
med hjälp av ett ekonometriskt mjukvaruprogram.
.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationsuppgifter: Examinationen är skriftlig och äger rum vid slutet av kursen. Ytterligare examinationstillfälle anordnas i nära anslutning härtill. Datorövningarna är poänggivande. Poängen får tillgodoräknas vid examinationstillfället under innevarande termin. Andra examinationsmoment kan förekomma i mindre utsträckning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTG65 Ekonometri eller TEK190 Ekonometri


Begränsat antal platser: Nej
Kursen överlappar följande kurser: NEKM23, NEKN31
Kurslitteratur

Verbeek, Marno (2017): A Guide to Modern Econometrics, femte upplagan, Wiley (Paperback, ISBN: 9781119472117).
Kompletterande material.
Rekommenderad litteratur: Kennedy, Peter (2008): A Guide to Econometrics, sjätte upplagan, Blackwell Publishing (Paperback, ISBN: 9781405182577).


Kontaktinfo och övrigt
Kursansvarig: Peter Jochumzen, peter.jochumzen@nek.lu.se
Hemsida: http://www.nek.lu.se
Övrig information: Kursen ges av ekonomihögskolan (NEKN31), information om schema och tentamen lämnas av institutionen för nationalekonomi.



