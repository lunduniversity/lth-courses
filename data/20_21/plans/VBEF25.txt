
Kursplan 2020/21 VBEF25





Kursplan för
Byggprojektledning
Project Management in Construction
VBEF25, 7,5 högskolepoäng, G2 (Grundnivå, fördjupad)
Gäller för: Läsåret 2020/21
Beslutad av: Programledning V
Beslutsdatum: 2020-03-23
Allmänna uppgifter
Obligatorisk för: IBYA3
Undervisningsspråk: Kursen ges på svenska

Syfte
Kursens målsättning är att ge grundläggande kunskaper i
projektledning, förståelse för ledning av projekt, formulering
av projektmål samt planering, utförande, uppföljning och
utvärdering av projekt. Dessutom en ökad kunskap för ledning och
organisering av projektarbetet samt grupprocesser, ledarskap och
etik.

Mål
Kunskap och förståelse
För godkänd kurs skall studenten

kunna förklara och använda grundläggande begrepp inom
projektledning,
ha fått förståelse för ledarskap och etik samt känna till
de villkor som ledning av ett byggprojekt och dess organisation
innebär,
vara väl förtrogen med erforderliga ledning och
planeringsinsatser under byggprocessen olika skeden.


Färdighet och förmåga
För godkänd kurs skall studenten

kunna tillämpa förekommande projektmetodik i ett
byggprojekt,
kunna upprätta projektledningsplan för ett byggprojekt,
kunna analysera, dokumentera och kommunicera planering av ett
byggprojekt.


Värderingsförmåga och förhållningssätt
För godkänd kurs skall studenten

ha tillägnat sig en ingenjörsmässig helhetssyn på
byggprocessen samt branschens aktörer och deras ansvar, roll och
samverkan,
ha tillägnat sig förståelse för de medverkande aktörernas
olika discipliner, t ex arkitekters respektive ingenjörers arbets-
och uttryckssätt i projektgrupper och den samsyn som krävs.


Kursinnehåll
Kursen behandlar generell projektledningsmetodik som används
för ledning av projekt. Denna generella projektledningsmetodik
tillämpas under kursen på ett byggprojekt under de
förutsättningar som brukare, beställare, byggmarknad och
samhäll ger.  Därvid blir följande moment aktuella: teorier
kring ledarskap och etik samt hur olika individer fungerar i
grupp, projekthandläggning, målstyrning, organisation,
intressenthantering, aktivitets- och tidsplanering, budgetering,
riskhantering, upphandling, dokumentation, miljöledning och
kvalitetssäkring. Momenten ger den kunskap och färdighet som
behövs för att kunna upprätta en projektplan och tillämpa
grundläggande projektledningsmetodik i byggprojekt. Vidare
behandlas samhällets förutsättningar i form av bygg,
arbetsmiljö och miljölagstiftning för att kunna genomföra
byggprojekt.
Den pedagogiska idén och det övergripande målet för
kursserien (VBEF25-VBEF40) är att ge studenten insikt i och
förståelse för byggbranschens arbetsvillkor genom att
studenterna arbetar med ett projektarbete som anknyter till ett
aktuellt byggprojekt i regionen. Föreläsningar, övningar samt
undervisningsmaterial stödjer det pågående projektarbetet och
berör de ingående delarna generellt. Stor vikt läggs även på
integrering av bildandet av en helhetssyn på de ingående delarna.
Den praktiska anknytningen förstärks med hjälp av
gästföreläsare hämtade från byggledningsföretag.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Betyget baseras på tentamen, inlämningsuppgifter, seminarier och andra kompletterande dokument, t ex projektdagbok. Samtliga inlämningsuppgifter, seminarier och projektarbete skall vara godkända för erhållande av slutbetyg. Slutbetyg består till 50 % av betyget på projektuppgifter och till 50 % av resultatet från skriftlig individuell tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBEA20 Byggprocessen med företagsekonomi eller VBEA25 Byggprocessen med entreprenadrätt


Förutsatta förkunskaper: ABV620 Byggteknik med arkitektur eller ABVA05 Byggteknik med arkitektur

Begränsat antal platser: Nej
Kursen överlappar följande kurser: VBE675
Kurslitteratur

Hansson B, Olander S, Landin A, Aulin R & Persson U: Byggledning, Projektering. Studentlitteratur AB, Lund, 2015, ISBN: 978-91-44-10572-7.
Tomas Jansson & Janson Ljung: Projektledningmetodik. Studentlitteratur, 2004, ISBN: 978-91-44-03359-4.


Kontaktinfo och övrigt
Kursansvarig: Radhlinah Aulin, radhlinah.aulin@construction.lth.se
Kursadministratör: Kolbrun Arnadottir, kolbrun.arnadottir@construction.lth.se
Hemsida: http://www.bekon.lth.se/utbildning/grundutbildning/
Övrig information: Kursen läses i anknytning till kurserna VBEF30, VBEF35 OCH VBEF40. Obligatoriska moment i kursen kan förekomma. Vissa moment i kursen kan ges på engelska..



