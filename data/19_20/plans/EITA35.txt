
Kursplan 2019/20 EITA35





Kursplan för
Elektronik
Electronics
EITA35, 15 högskolepoäng, G1 (Grundnivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Huvudområde: Teknik. 
Obligatorisk för: E1
Undervisningsspråk: Kursen ges på svenska

Syfte
Kursen skall ge baskunskaper för fortsatta studier i
elektroteknikämnet. Teknologen skall få en helhetssyn av och
kunna visa prov på kunskaper om elektriska system, dvs.
funktionsblockens uppbyggnad av scheman, komponenter, källor och
belastningar. Teknologen skall också ha tillägnat sig kunskaper
och färdigheter i kretsteori samt grunderna om hur signaler
behandlas i tid- och frekvensplanet.

Mål
Kunskap och förståelse
För godkänd kurs skall studenten

kunna redogöra för grundbegrepp inom kretsteorin och deras
inbördes förhållanden samt kunna grunderna om hur signaler
behandlas i tid- och frekvensplan och tydligt kunna demonstrera
detta genom mätning på och analys av en enkel koppling.


Färdighet och förmåga
För godkänd kurs skall studenten

kunna beräkna spänningar, strömmar och effekter i ett givet
nät med källor, resistorer och reaktiva komponenter.
för en given uppsättning in- och utsignaler kunna välja och
dimensionera en förstärkarkoppling med
operationsförstärkare
uppvisa praktisk laborativ vana och förmåga till metodisk
felsökning


Värderingsförmåga och förhållningssätt
För godkänd kurs skall studenten

ha förmåga att skriva en teknisk rapport av god kvalitet
 


med lätthet kunna tillgodogöra sig innehållet i fackpress
inom elektronikområdet.



Kursinnehåll

Moment som behandlas i kursen är: Analoga och samplade
signaler. Signalers tids- och frekvensegenskaper. Insignal -
utsignalsamband. Överföringsfunktion.
Analys av elektriska kretsar: Ström, spänning, strömkällor,
spänningskällor, resistorer Kirchhoffs lagar. Nodekvationer,
nodanalys. Tvåpolsekvivalenter, kondensatorer, induktorer,
olinjära komponenter, impedans, admittans. växelströmslära.
Kretsars tid- och frekvensegenskaper. Återkoppling.
Mätteknik: Funktionsgeneratorn, oscilloskopet och
multimetern.
Tillämpningar: Signal- och effektanpassning. Förstärkare,
analog-digitalomvandling, enkel strömförsörjning. Enkla analoga
filter och Bodediagram.
Det ingår populärvetenskapliga föreläsningar med inbjudna
föreläsare som visar elektronikens användning i samhället.
Några laborationer redovisas i en rapport där förståelse
och övergripande analys är framträdande moment. En av
laborationerna presenteras muntligt. Projektrapporten granskas
språkligt och tekniskt.
Studenten skall också skriva en kortfattad reflektion över
sin utbildning.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av godkända laborationer, labrapporter, projektarbete samt två tentamina, del 1 och del 2. Två omtentamina per år finns för de ovan beskrivna del 1 och del 2. Föreläsningsserien och laborationerna ges endast en gång per år. Betyget viktas som det trunkerade medelvärdet av resultatet på del 1 och del 2.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Deltentamen 1. 
Antal högskolepoäng: 3. Betygsskala: TH.  Prestationsbedömning: Skriftlig tentamen.  Delmomentet omfattar: Kretsteori, grunder och växelströmslära. 
Kod: 0218. Benämning: Deltentamen 2. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursen, men framför allt system uppbyggda kring operationsförstärkaren samt digitala komponenter. 
Kod: 0318. Benämning: Projekt. 
Antal högskolepoäng: 3. Betygsskala: UG.  Prestationsbedömning: Skriftlig rapport.  Delmomentet omfattar: Övergripande kunskaper och helhetssyn på elektriska system samt projektarbete med rapportskrivning.  Övrig information: Projektet ges endast en gång per år.
Kod: 0418. Benämning: Laborationer. 
Antal högskolepoäng: 4,5. Betygsskala: UG.  Prestationsbedömning: Godkända laborationer och laborationsrapporter.  Delmomentet omfattar: Laborationer. 
Antagningsuppgifter
Begränsat antal platser: Nej
Kursen överlappar följande kurser: ETE022, ETE115, ETI195, ETI196, ETIA01, ESS010
Kurslitteratur

Hambley, A: Electrical Engineering, Principles and Applications. Pearson , 2018, ISBN: 9781292223124. 7:e upplagan.
Elektro och informationsteknik: Kretsteori, Exempelsamling. 2019.
Karlsson och Larsson: Elektronik Laborationer. 2019.
Labkit, Elektro och informationsteori, Elektrisk mätteknik.(gratis för kursdeltagare).


Kontaktinfo och övrigt
Kursansvarig: Docent Erik Lind, erik.lind@eit.lth.se
Hemsida: http://www.eit.lth.se/kurs/eita35



