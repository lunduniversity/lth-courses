
Kursplan 2019/20 ETIN40





Kursplan för
IC-projekt 2
IC-project 2
ETIN40, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Obligatorisk för: MSOC2
Valfri för: D5-dpd, E4-is
Undervisningsspråk: Kursen ges på engelska

Syfte
Kursens mål är att ge insikt i praktisk verifiering av
integrerade kretsar med speciell tonvikt lagd på system-på-kisel.
Kretsarna som ska verifieras konstrueras av studenterna i kursen
IC-projekt, och kan vara antingen analoga, digitala,
datororienterade, eller "mixed-mode" och konstruktionsarbetet kan
utföras antingen på transistor eller blocknivå.

Mål
Kunskap och förståelse
För godkänd kurs skall studenten

ha kunskap om moderna datorhjälpmedel för konstruktion av
integrerade kretsar
förstå designprocessen från specifikation till färdig
krets
ha kunskap om moderna verifieringsmetoder och
mätinstrument
förstå upphovet till skillnader som finns mellan simulering
och verklig prestanda


Färdighet och förmåga
För godkänd kurs skall studenten

kunna verifiera en integrerad krets
kunna utföra en projektplanering utifrån givna tidsramar
kunna presentera sina resultat skriftligt såväl som
muntligt


Värderingsförmåga och förhållningssätt
För godkänd kurs skall studenten

känna sig familjär med en modern konstruktionmiljö av
integrerade kretsar
kunna sätta sig in i en specifikation och hantera processen
fram till en färdig och verifierad krets

 

Kursinnehåll
Kursen ger studenterna möjlighet att verifiera ett komplett
chip från kursen IC-projekt. Verifieringen sker genom mätningar,
och det är viktigt att mäta många olika egenskaper och förstå
upphovet till eventuella skillnader mot simuleringar. Om studentens
krets valts för tillverkning verifieras densamma. I annat fall ges
möjlighet att verifiera redan existerande kretsar. I särskilda
fall kan digitala konstruktioner komma att implementeras och
verifieras på FPGA (Field Programmable Gate Array), kraven på
konstruktionens komplexitet och rapportens omfång kommer i så
fall att öka. Resultaten av verifieringen presenteras i en
rapport, som även presenteras muntligt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Verifiering av integrerade kretsar som konstrueras av studenterna i kursen IC-projekt 1. Slutbetyget baseras på kvaliteten av det utförda arbetet samt rapporten och den muntliga presentationen av densamma. Arbetet utföres i grupp och bedömning görs såväl utifrån gruppens som individuella insatser. Om arbetet inte slutförts inom given tidsram kan högre betyg än 3 inte erhållas.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Verifiering . 
Antal högskolepoäng: 7,5. Betygsskala: TH.  Prestationsbedömning: Verifiering av integrerade kretsar som konstrueras av studenterna i kursen IC-projekt 1. 
Kod: 0215. Benämning: Rapport. 
Antal högskolepoäng: 0. Betygsskala: UG.  Prestationsbedömning: Skriftlig rapport och muntlig presentation av densamma. 
Antagningsuppgifter
Förkunskapskrav:
För digitala projekt krävs godkända inlämningsuppgifter i ETIN35 IC-projekt 1. För övriga projekt; ETIN35 IC-projekt 1


Begränsat antal platser: Nej
Kursen överlappar följande kurser: ETI210, ETIN01
Kurslitteratur

Kursmaterial läggs på kursens webbsida.


Kontaktinfo och övrigt
Kursansvarig: Joachim Rodrigues (digital och dator), joachim.rodrigues@eit.lth.se
Kursansvarig: Henrik Sjöland (analog och RF), henrik.sjoland@eit.lth.se
Hemsida: http://www.eit.lth.se/kurs/etin40



