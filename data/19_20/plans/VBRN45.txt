
Kursplan 2019/20 VBRN45





Kursplan för
Riskanalys inom brandteknik
Risk Assessment in Fire Protection Engineering
VBRN45, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BI/RH
Beslutsdatum: 2019-03-27
Allmänna uppgifter
Obligatorisk för: BI2
Undervisningsspråk: Kursen ges på begäran på engelska

Syfte
Kursen syftar, tillsammans med tidigare kurser, till att
studenten skall få möjlighet att tillgodogöra sig verktyg för
riskanalys och riskvärdering och hur de kan användas som underlag
för beslut inom området riskhantering och speciellt inom området
brandteknisk dimensionering. Vidare syftar kursen till att utgöra
en bas för fortsatta studier inom riskhanteringsområdet.

Mål
Kunskap och förståelse
För godkänd kurs skall studenten

kunna beskriva olika perspektiv på risk och vara medveten om
konsekvenserna av att använda olika perspektiv i en
riskhanteringskontext.
kunna beskriva riskanalys- och riskvärderingsmetoder, deras
tillämplighet inom olika områden, speciellt inom området
brandteknisk dimensionering, samt deras styrkor och svagheter.
kunna beskriva relevanta riskmått, deras begränsningar och
styrkor och hur de kan användas för att värdera risk.
kunna beskriva olika typer av osäkerhet och hur de kan
hanteras i en riskanalys- och riskvärderingskontext.
kunna beskriva hur riskanalyser kan användas som grund för
beslutsfattande och beredskapsplanering.
kunna visa en förståelse för olika typer av
informationskällor som kan användas, och utmaningarna att
använda dem, som underlag till riskanalyser.


Färdighet och förmåga
För godkänd kurs skall studenten

kunna använda koncept, metoder och verktyg som utnyttjas vid
riskanalyser och riskvärderingar i nya situationer och
situationer som relateras till brandskydd.
kunna värdera innehåll i existerande riskanalyser.
skriftligen och muntligen kunna redogöra för och diskutera
innebörden av en genomförd riskanalys för personer med
kunskapsmässigt olika bakgrund.
kunna tillgodogöra sig material i vetenskapliga publikationer
som är relevanta för riskbedömningar.
kunna använda metoder och verktyg för grundläggande
beslutsproblem kopplat till risk.


Värderingsförmåga och förhållningssätt
För godkänd kurs skall studenten

kunna kritiskt reflektera kring fördelarna och
begränsningarna när det gäller att använda riskanalyser som
underlag för beslutsfattande.
kunna reflektera kring etiska och subjektiva dimensioner av
riskanalyser.


Kursinnehåll
De övergripande momenten i kursen riskanalysmetoder utgörs av:
introduktion till området riskanalys och riskhantering, behandling
av riskbegreppet, riskanalysmetodik inom området brandsäkerhet,
osäkerhetsanalys, riskmått och riskvärdering, riskperception
och beslutsfattande när det gäller risker.
Under kursens gång kommer ett antal individuella hemuppgifter
samt ett projektarbete att genomföras. Projektuppgiften
genomförs inom ett ingenjörsområde. Projektuppgiften ska
redovisas såväl muntligt som skriftligt i form av en rapport.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen är en sammanvägning mellan resultat på en skriftlig tentamen, den projektuppgift och de individuella hemuppgifter som ingår. Hemuppgifterna kommer primärt fokusera på att studenterna visar förståelse för teori. Den skriftliga tentamen består främst av uppgifter av problemlösningskaraktär och sådana som fokuserar på förståelse.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Riskanalys. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen.  Delmomentet omfattar: Kursen syftar, tillsammans med tidigare kurser, till att studenten skall få möjlighet att tillgodogöra sig verktyg för riskanalys och riskvärdering och hur de kan användas som underlag för beslut inom området riskhantering. Vidare syftar kursen till att utgöra en bas för fortsatta studier inom riskhanteringsområdet. 
Kod: 0217. Benämning: Projektuppgifter, hemuppgifter. 
Antal högskolepoäng: 3. Betygsskala: UG.  Prestationsbedömning: Godkända individuella hemuppgifter och projektuppgifter i grupp.  Delmomentet omfattar: Under kursens gång skall ett antal individuella hemuppgifter samt en större gruppprojektuppgift genomföras. Till projektuppgifterna finns handledning tillgänglig för konsultation. Projektuppgifterna redovisas skriftligt och muntligt. 
Antagningsuppgifter
Förutsatta förkunskaper: FMA430 Flerdimensionell analys eller FMAB30 Flerdimensionell analys samt kurs i grundläggande statistik t ex TNX071 eller EXTA60 Statistik och VBRA06 Introduktion till brandteknik.
Begränsat antal platser: Nej
Kursen överlappar följande kurser: VBR180, VRSN05, VBRN01
Kurslitteratur

Granger Morgan, M. and Henrion, M.: Uncertainty: A Guide to Dealing with Uncertainty in Quantitative Risk and Policy analysis. Cambridge, Cambridge University Press., 1990.
Kaplan, S. & Garrick, B. J.: On the Quantitative Definition of Risk. 1981. Risk Analysis 1(1): 11-27.
Paté-Cornell, M. E.: Uncertainties in Risk Analysis: Six Levels of Uncertainty Treatment. 1996. Reliability Engineering & System Safety 54: 95-111.
Nilsson J: Introduktion till riskanalysmetoder, Rapport 3124. Brandteknik, Lund, 2000.
Nystedt, F: Riskanalysmetoder. Brandteknik, LTH, 2000.
Plan- och bygglagen , SFS 2010:900. 2010.
Plan- och byggförordningen, SFS 2011:338. 2011.
Boverkets allmänna råd om analytisk dimensionering av byggnaders brandskydd, BFS 2011:27 BBRAD3. Boverket, 2011.
Boverkets byggregler 25. BBR.
Davidsson G, Lindgren M, Mett : Värdering av risk. SRV Rapport P21-182/97. Karlstad, 1997.
Fire safety engineering — General principles. 2017. ISO 23932, Utkast till teknisk specifikation 2017-03-24.
Hurley M & Rosenbaum E : SFPE Handbook of Fire Protection Engineering., Performance-based design. 2016. Performance-based design, ch 37.
Hadjisophocleous G & Mehaffey J : SFPE Handbook of Fire Protection Engineering., Fire scenarios. 2016. Fire scenarios, ch 38.
Nilsson D & Fahy R : SFPE Handbook of Fire Protection Engineering, Selecting scenarios for deterministic fire safety engineering analysis: life safety for occupants. 2016. Selecting scenarios for deterministic fire safety engineering analysis: life safety for occupants. ch 57.
Frantzich H : SFPE Handbook of Fire Protection Engineering, Health care application of quantitative fire risk analysis. 2016. Health care application of quantitative fire risk analysis. ch 85.
Handbok för riskanalys. Räddningsverket , 2003.
Wolski A, Dembsey N, Meacham B : Accomodating perceptions of risk in performance-based building fire safety code development. 2000. Fire Safety J, Vol 34, pp 297-309.
Evans, A. W. and Verlander, N. Q.: What is Wrong with Criterion FN-Lines for Judging the Tolerability of risk. 1997. Risk Analysis. 1997. Risk Analysis 17(2): 157-168.


Kontaktinfo och övrigt
Kursansvarig: Håkan Frantzich, hakan.frantzich@brand.lth.se
Övrig information: I grupparbeten och seminarier förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas. 



