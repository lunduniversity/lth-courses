
Kursplan 2019/20 GEMA65





Kursplan för
Kinesiska för tekniker
Chinese for Engineers
GEMA65, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Fördjupning: Grundnivå, har endast gymnasiala förkunskapskrav.
Externt valfri: A3, B4, BI4, BME4, C4, D4, E3, F3, I4, K4, L4, M4, MD4, N2, Pi4, RH4, V4, W3
Undervisningsspråk: Kursen ges på svenska

Syfte
Syftet med kursen är att ge elementära kunskaper i modern
rikskinesiska. Kursen är t ex lämplig som förberedelse inför
utlandsstudier eller ett framtida yrkesliv där kontakter med Kina
kan utgöra en del av arbetet.

Mål
Kunskap och förståelse
För godkänd kurs skall studenten
visa elementära kunskaper om grundläggande drag i
rikskinesiskans syntax, uttal och skriftsystem

Färdighet och förmåga
För godkänd kurs skall studenten
visa förmåga att använda rikskinesiskans mest centrala
grammatiska konstruktioner i tal och skrift
kunna förstå och göra sig förstådd vid basala vardagliga
konversationer på rikskinesiska
kunna identifiera och skriva ca 100 skrivtecken.

Kursinnehåll
Kursen bygger på en genomgång av rikskinesiskans fonetik,
fonologi, grundläggande grammatik och skriftsystem genom läsning
av enklare texter. De studerande övar sig i hörförståelse,
skriftlig och muntlig framställning inom ramen för inlärt glos-
och konstruktionsförråd. Kursen är uppbyggd kring
föreläsningar och gruppövningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig och muntlig examination.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 30
Urvalskriterier: Antal poäng som uppnåtts eller tillgodoräknats på programmet.
Kursen kan ställas in: Om färre än 20 anmälda.
Kursen överlappar följande kurser: EXTA35
Kurslitteratur

Materialet Grundkurs i kinesiska (kompendier) som även finns tillgängligt på en nätbaserad plattform, samt vid seminarierna utdelat material.


Kontaktinfo och övrigt
Kursansvarig: Peter Sivam, Peter.Sivam@ostas.lu.se
Hemsida: http://www.sol.lu.se/kinesiska/
Övrig information: Kursen består av seminarier. Seminarierna omfattar 40 timmar och är förlagda till kvällstid. Kursen kan ej tillgodoräknas i utbildningen för C-, D- och E-studenter med kinainriktning. Förutom svenska används även engelska och kinesiska som undervisningsspråk.



