
Kursplan 2019/20 AEBF20





Kursplan för
Byggnadsintegrerade solenergisystem
Building Integrated Solar Energy Systems
AEBF20, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Huvudområde: Energi- och miljöeffektiva byggnader. 
Obligatorisk för: MEMB2
Valfri för: A4
Undervisningsspråk: Kursen ges på engelska

Syfte
Syftet med kursen är att visa hur aktiva solenergisystem kan
integreras i och samverka med det övriga energisystemet i
byggnader. Kursen ger en översikt över både solel (solceller)
och solvärmesystem. Kursen kommer att ge förståelse för hur
såväl solfångare som solceller kan integreras i byggnader för
produktion av värme och el. En viktig del av kursen är att lära
ut hur man använder simuleringsprogram för att undersöka
prestanda och optimering av solenergisystem. Verktyg kommer läras
ut för att studenterna ska kunna utföra en förstudie för
installation av en solvärmeanläggning i en byggnad.

Mål
Kunskap och förståelse
För godkänd kurs skall studenten

Visa förståelse för grundläggande begrepp såsom direkt och
diffus solinstrålning, solfångare och absorbator, monokristallina
solceller, växelriktare osv;
Förstå grundläggande konstruktion för solvärme och
elektriska system installerade i byggnader samt grundläggande
egenskaperna hos de viktigaste delarna för ett solenergisystem.
Detta kan t.ex. vara solfångare, solceller, lagringstankar
etc;
Visa djup förståelse för potentiella besparingar för en
solvärme/solelanläggning;
Förstå viktiga arkitektoniska aspekter för system i
byggnader;
Förstå hur en solfångare kan testas för att ge viktiga
parametrar för solfångaren.


Färdighet och förmåga
För godkänd kurs skall studenten

Visa förmåga att verbalt och grafiskt kommunicera ett
arkitektoniskt solenergikoncept med korrekt vokabulär. Detta kan
vara design av solenergisystem, de viktigaste komponenterna samt
anslutning till det befintliga energisystemet i byggnaden;
Visa förmåga att utföra grundläggande handberäkningar och
använda enkla simuleringsverktyg för både solvärme och
solcellssystem samt att uppskatta potentiell solenergi på
byggnadsfasader och tak för solenergisystem;
Visa förmåga att utföra en enkel förstudie av ett
solenergisystem en byggnad;
Kunna göra en principiell design för en solvärmeanläggning
och ett solcellssystem.


Värderingsförmåga och förhållningssätt
För godkänd kurs skall studenten

Visa förmåga att diskutera de potentiella energibesparingarna
för ett solenergisystem i en byggnad samt diskutera viktiga
arkitektoniska aspekter för systemet som kan påverka
designbeslut;
Kunna diskutera skillnaden, för- och nackdelar med olika
tekniker som t.ex. plana kontra vakuumrörssolfångare;


Kursinnehåll
Kursen kommer att fokusera på grundläggande kunskaper om
solenergi. Här ingår såväl solvärmeteknik som solcellsteknik.
Enkla handberäkningar för att kunna uppskatta
solinstrålningsmängder på fasader och tak kommer att läras ut.
Beräkningsverktyg tillhandahålls för att med simuleringar som
bas kunna utforma och optimera solvärme- och solcellssystem.
Viktiga arkitektoniska aspekter som kan påverka designbeslut
kommer att diskuteras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg baseras till 70% på resultat från den muntliga examinationen och till 30% på utförande relaterat till övningar och föreläsningar.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Skriftlig rapport. 
Antal högskolepoäng: 3. Betygsskala: UG.  Prestationsbedömning: Examination baserad på skriftlig rapport enligt givna specifikationer.  Delmomentet omfattar: Övningsuppgift i 3 delar:
1) Prestandamätning av solfångare och solceller.
2) Systemsimulering av en solvärmeinstallation.
3) Systemsimulering av en solcellsinstallation.  
Kod: 0218. Benämning: Muntlig tentamen. 
Antal högskolepoäng: 4,5. Betygsskala: TH.  Prestationsbedömning: Examination baserad på den muntliga tentamen.  Delmomentet omfattar: Muntlig examination av hela kursen. 
Antagningsuppgifter
Begränsat antal platser: Nej
Kurslitteratur

Till kursen finns tillgång till ett elektroniskt kursbibliotek via kurshemsidan.
Klaudia Farkas, Francesco Frontini, Laura Maturi, Maria Cristina Munari Probst, Christian Roecker, Alessandra Scognamiglio, Isa Zanetti: Solar Energy Systems in Architecture, Integration Criteria and guidelines. IEA SHC Task 41, 2012. Rapporten kan laddas ner på http://task41.iea-shc.org/publications.


Kontaktinfo och övrigt
Kursansvarig: Henrik Davidsson, henrik.davidsson@ebd.lth.se
Lärare: Ricardo Bernardo, ricardo.bernardo@ebd.lth.se
Lärare: Jouri Kanters, jouri.kanters@ebd.lth.se
Hemsida: http://www.ebd.lth.se/master



