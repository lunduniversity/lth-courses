
Kursplan 2019/20 IDEA76





Kursplan för
Designmetodik
Design Methodology
IDEA76, 13 högskolepoäng, G1 (Grundnivå)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på engelska

Syfte
Kursens syfte är att ge en överblick över designprocessens
struktur och med stöd av de senaste professionella och
vetenskapliga rönen ge en introduktion till de viktigaste
principerna för designmetodologin. Vidare tillämpas tidigare och
nyvunna kunskaper och färdigheter på ett designprojekt.

Mål
Kunskap och förståelse
För godkänd kurs skall studenten
• Känna till designprocessens struktur och ett antal
designmetoder.

• Ha fått förståelse för olika designmetoders möjligheter
och begränsningar i förhållande till designprocessen och
tillämpningen av denna i ett designprojekt.

• Med viss handledning och med stöd av en specifik brief,
designprocessen och tidigare förvärvad kunskap kunna tillämpa
relevanta designmetoder i ett projekt och utveckla en produkt.

• Inom en given tidsram dokumentera och presentera processen och
resultatet.

Färdighet och förmåga
För godkänd kurs skall studenten
• Förstå designprocessens komplexitet och hur den
förhåller sig till olika designmetoder.
• Inom en given tidsram och med viss handledning kunna
strukturera, genomföra, dokumentera och presentera ett
individuellt designprojekt genom att tillämpa en designprocess med
relevanta metoder.

Värderingsförmåga och förhållningssätt
För godkänd kurs skall studenten

Kritiskt reflektera över och analysera sin egen process.
Reflektera över det kulturella uppdraget, designers etiska
ansvar och en hållbar samhällutveckling.


Kursinnehåll
Kursen börjar med en inledande föreläsning om
designmetodologi, som syftar till att ge en överblick över de
metoder som används för att analysera och strukturera
designprocessen. Olika metoder behandlas för att göra det
möjligt för studenten att utföra ett designprojekt. Teoretiska
och praktiska aspekter tillämpas på och åtföljs av övningar,
varvid nya designmetoder och kreativa tekniker används för att
utveckla ett designförslag. Tidigare förvärvade färdigheter,
som skissning, datorstödd bildbehandling och modellframställning,
integreras i kursen tillsammans med marknadsrelaterade aspekter
etc.
Förutom på teoretiska föreläsningar bygger kursen på
handledda övningar som syftar till ökad kunskap om designmetoder.
Övningarna kompletteras med muntliga presentationer, analys,
syntes och kritik individuellt eller i grupp. För att
säkerställa att ämnesområdets aktuella forskningsrön
behandlas, medverkar disputerade lärare samt inbjudna forskare.
Under kursen introduceras studenterna till de senaste
forskningsresultaten och i samband med detta lär de sig göra
självständiga och kritiska bedömningar. Slutligen presenteras
designprojektet muntligt såväl som i en skriftlig rapport vars
utformning bestäms av den kursansvariga.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: 80% närvaro krävs. Bedömningen grundar sig på individuellt eller gruppvis fullgjorda inlämnings¬uppgifter samt en muntlig presentation; vid behov en skriftlig självvärdering av projektet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: IDEA40
Kurslitteratur

Grinyer, C.: Smart Design, Products That Change Our Lives. Mies; RotoVision, 2001, ISBN: 2-88046-524-9. Rekommenderad läsning.
Jones, J. C.: Designing Designing. London: Architecture Design and Technology Press, 1991, ISBN: 1-85454-150-1. Rekommenderad läsning.
Jones, J. C.: Design Methods. New York: Van Nostrand Reinhold, 1992, ISBN: 0-442-01182-2. Rekommenderad läsning.
Jordan, P. W.: Designing Pleasurable Products, An Introduction to the New Human Factors. London: Taylor & Francis, 2000, ISBN: 0-7484-0844-4. Rekommenderad läsning.
Landqvist, Jan: Vilda idéer och djuplodande analys, Om designmetodikens grunder. Stockholm: Institutionen för industridesign, Konstfack, 2001, ISBN: 91-7203-391-6. Rekommenderad läsning.
Lawson, B.: How Designers Think, The Design Process Demystified. Oxford: Architectural Press, 2006, ISBN: 75066-077-5. Rekommenderad läsning.
Cullen, C. D. and Haller, L.: Design Secrets, Products 2: 50 Real-Life Projects Uncovered. Gloucester, Mass.: Rockport, 2004, ISBN: 978-1-56496-476-2. Rekommenderad läsning.
Whitten, J. L. and Bentley, L. D. : Systems Analysis and Design Methods, 7th edition. Boston: McGraw-Hill/Irwin, 2007, ISBN: 0-07-305233-7. Rekommenderad läsning.
Textkompendium som tillhandahålles vid kurstart: Design Methodology, Industrial Design, Lund University.
Bürdek, Bernhard E: Design: history, theory and practice of product design, 2 rev. uppl. Basel: Birkhauser Va, 2015, ISBN: 3035604037. Rekommenderad läsning.
Cross, N: Designerly ways of knowing. Basel: Birkhäuser, 2007, ISBN: 978 3764384845. Rekommenderad läsning.
Elam K. : Geometry of Design, Studies in Proportion and Composition. Princton Architectural press, ISBN: 9781568982496. Rekommenderad läsning.
Greet Hannah G.: Elements of Design. Princton Architectural press, 2002, ISBN: 1-56898-3. Rekommenderad läsning.
Suri, J. F.: Thoughtless acts?: observations on intuitive design, 1. ed. San Francisco: Chronicle Books,, 2005, ISBN: 0-8118-4775-6. Rekommenderad läsning.
Wikberg Nilsson Å., Ericson Å, Törlind P.: DESIGN process och metod. Lund. Studentlitteratur AB , 2015, ISBN: 978-91-44-10885-8. Rekommenderad läsning.


Kontaktinfo och övrigt
Kursansvarig: Prof. Claus-Christian Eckhardt, claus.eckhardt@design.lth.se
Hemsida: http://www.ide.lth.se
Övrig information: Utöver föreläsningar i teori bygger kursen på att studenten under handledning genomför övningar i syfte att tillgodogöra sig kunskap om metoderna. Övningarna avslutas med muntlig redovisning, analys och kritik, - individuellt eller i grupp. Slutprojektet redovisas både muntligt och skriftligt.







