
Kursplan 2019/20 FMFN15





Kursplan för
Kärnstrukturteori
Theory of Nuclear Structure
FMFN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: F4, F4-tf
Undervisningsspråk: Kursen ges på begäran på engelska

Syfte
Kursen syftar till att ge en grundläggande förståelse för
teoretiska modeller och beräkningsmetoder inom kärnfysiken med
speciell fokusering på atomkärnans struktur.

Mål
Kunskap och förståelse
För godkänd kurs skall studenten

kunna förstå och förklara några modeller som används inom
kärnstrukturfysiken
kunna analysera olika modellers möjligheter och
begränsningar


Färdighet och förmåga
För godkänd kurs skall studenten

kunna avgöra vilka beräkningsmodeller som är lämpliga att
använda i olika situationer
kunna utföra avancerade beräkningar inom några olika
modeller
kunna skriva laborationsrapporter med stora krav på
disposition, språkbruk och layout
kunna tillgodogöra sig den väsentliga informationen i enklare
vetenskapliga artiklar


Kursinnehåll
Grundläggande egenskaper hos atomkärnan. Kärnpotentialer,
deformerade kärnor. Koppling av rörelsemängdsmoment och
Clebsch-Gordon koefficienter. Några olika forskningsfronter inom
dagens kärnstrukturfysik som t.ex. snabbt roterande atomkärnor
och kärnor långt från stabilitetslinjen presenteras. Skapelse-
och förintelseoperatorer diskuteras och teorin för supraledning
(BCS-teori) tillämpad inom kärnfysiken presenteras.
Kursen omfattar dessutom datorlaborationer, där man beräknar
några intressanta egenskaper hos atomkärnor med realistiska
kärnmodeller.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För att bli godkänd på kursen måste godkänt resultat ha erhållits på muntlig tentamen, laborationer och inlämningsuppgifter. Betygsättningen baseras i huvudsak på den muntliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMFN01 Kvantmekanik, fortsättningskurs 1.
Begränsat antal platser: Nej
Kursen överlappar följande kurser: FMF121
Kurslitteratur

Nilsson, S.G och Ragnarsson, I: Shapes and shells in nuclear structure, Cambridge University Press, 1995 samt aktuellt referensmaterial.


Kontaktinfo och övrigt
Kursansvarig: Gillis Carlsson, gillis.carlsson@matfys.lth.se
Hemsida: http://www.matfys.lth.se/education/FMF121



