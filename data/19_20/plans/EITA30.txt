
Kursplan 2019/20 EITA30





Kursplan för
Informationsöverföring
Information Transmission
EITA30, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C1
Undervisningsspråk: Kursen ges på svenska

Syfte
Kursen introducerar idéer från
modern telekommunikationsteknologi. Kursens syfte är att besvara
några fundamentala frågor: Vilka sorters information behöver
överföras? Hur mäter vi dem? Hur kan de överföras eller
lagras? Vilken är fördelen med digital kommunikation? Vilka lagar
styr informationsöverföring?

Mål
Kunskap och förståelse
För godkänd kurs skall studenten

på egen hand kunna identifiera och formulera problem inom
områdena informationsöverföring och digital kommunikation
på egen hand kunna klassificera problemens svårighetsgrad i
förhållande till den egna kunskapsnivån
på egen hand kunna analysera och beskriva system för
informationsöverföring och digital kommunikation av låg och
medelhög komplexitet


Färdighet och förmåga
För godkänd kurs skall studenten

på egen hand kunna visa prov på förmåga att hantera för
studenten nya metoder och resultat


Värderingsförmåga och förhållningssätt
För godkänd kurs skall studenten

på egen hand kunna göra väl underbyggda val av bredd- och
fördjupningskurser


Kursinnehåll

Inledning
Hur sänder vi musik? (Mobiltelefoni, historik)
Varför sinus?
Hur beskriver vi ett kommunikationssystem med hjälp av matematik?
(Sinus och cosinus, Fouriertransformen, lineära och tidsinvarianta
system, impulssvar, sinus in -- sinus ut, vad är bandbredd?)
Vad behöver vi sända?
Vad kom efter röksignalerna? (Olika informationskällor, tal,
video, data. Kompression, Huffmankodning)
Hur sänds det?
Att sända information från en plats till en annan eller från en
tidpunkt till en annan. (Modulation, bärvåg, pulssekvenser, BPSK,
QPSK, olika kanaler, brus)
Vad utlovade Shannon?
Att korrigera fel och att närma sig Shannons gräns. (Entropi,
ömsesidig information, kanalkapacitet, Eb/N0&gt;-1.6 dB,
Hammingavstånd, blockkoder, faltningskoder, Viterbiavkodning)
FUBSWRORJB??(Kryptologi)
Hur åstadkommer vi sekretess och autenticitet? (Principer,
klassiska chiffer, strömchiffer, blockchiffer, kryptomaskiner
under andra världskriget, öppen - nyckelkrypton)


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen (5 tim) är skriftlig och omfattar fem uppgifter av problemtyp. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAA01 Matematik, endimensionell analys eller motsvarande.
Begränsat antal platser: Nej
Kursen överlappar följande kurser: EIT100
Kurslitteratur

Anderson, J, B, Johannesson, R: Understanding Information Transmission. IEEE Press/Wiley Interscience, 2005, ISBN: 0-471-67910-0 (pbk.).


Kontaktinfo och övrigt
Kursansvarig: Professor Ove Edfors, ove.edfors@eit.lth.se
Hemsida: http://www.eit.lth.se/kurs/eita30
Övrig information: Kopplingar till andra kurser: Inhämtade matematikkunskaper kommer att tillämpas i kursen. De teknologer som önskar fördjupade kunskaper inom kursens olika delområden hänvisas till institutionens valfria kurser inom informationsteori/telekommunikationsområdena.



