
Kursplan 2019/20 FMEA15





Kursplan för
Mekanik - Statik och dynamik
Mechanics - Statics and Dynamics
FMEA15, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Teknik. 
Obligatorisk för: Pi1
Undervisningsspråk: Kursen ges på svenska

Syfte
Syftet med kursen är att studenten ska tillägna sig:

kunskaper om mekanikens grundläggande begrepp och samband för
materiella system i jämvikt, partiklar i rörelse, partikelsystem
samt roterande stela kroppar (fix axel)
insikt i och förmåga till ingenjörsmässigt
modelltänkande
förmåga till problemlösning inom ett brett utbud av
tillämpningar genom att använda kunskaper i mekanik och
matematik
en medvetenhet om etiska aspekter inom ingenjörsyrket


Mål
Kunskap och förståelse
För godkänd kurs skall studenten

kunna förstå och använda grundbegrepp och
grundekvationer inom mekaniken, samt uttrycka dem skalärt och i
vektorform
kunna frilägga en materiell kropp och ställa upp
jämviktsekvationer
kunna beskriva hastigheter och accelerationer i ett lämpligt
koordinatsystem
kunna använda sina mekanikkunskaper för problemlösning
inom ett brett utbud av olika praktiska tillämpningar inom statik
och partikeldynamik, inklusive partikelsystem och stela kroppar i
rotationsrörelse kring fix axel


Färdighet och förmåga
För godkänd kurs skall studenten

kunna utifrån verkliga situationer avgränsa en
problemställning och identifiera gränssnitt
tillämpa systematiska metoder för analys av mekaniska
system i jämvikt och partiklar och partikelsystem i
rörelse
presentera skriftliga lösningar av mekanikproblem där
studenten anger vilka antaganden och ekvationer som använts och
där tillhörande bildillustrationer inkluderats 
utveckla förmåga till problemlösning genom tillämpning av
matematiska metoder inom till exempel lineär algebra och teorin
för ordinära differentialekvationer

 

Värderingsförmåga och förhållningssätt
För godkänd kurs skall studenten

kunna värdera erhållna resultat utifrån fysikalisk
rimlighet


Kursinnehåll
Statik: Krafter, moment och kraftsystem i två
och tre dimensioner. Likvärdiga kraftsystem. Friläggning och
jämvikt. Virtuella arbetets princip. Tillämpningar av
jämviktsekvationerna på materiella kroppar och delkroppar.
Punktkrafter, fördelade krafter, yttre och inre krafter.
Masscentrum och tyngdpunkt. Friktion. Tillämpningar så som
exempelvis fackverk och ramar, balkar och hydrostatik.
Dynamik: Newtons lagar. Kinematik och kinetik
för partiklar i rät- och kroklinjig rörelse. Cartesiska,
naturliga och polära koordinater. Arbete och energi.
Rörelsemängd och rörelsemängdsmoment. Impuls och impulsmoment,
samt stöt. Newtons lagar, kinematik och kinetik för
partikelsystem samt stela kroppar i plan rörelse vid rotation
kring fix axel. Tröghetsmoment. Svängningar i odämpade och
dämpade mekaniska system. Fri svängningsrörelse samt svängning
med tvångsvillkor. Partikelrörelse och stelkroppssvängning.
Studie av fysikaliska företeelser så som resonans.
Vibrationsanalys innefattande egenvinkelfrekvens och
dämpningsfaktor.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, två stycken, en för varje delkurs.  Tentamenstillfället för del ett föregås av frivillig dugga. Duggaresultatet kan tillgodoräknas vid ordinarie tentamen för del ett under innevarande år. Slutbetyget på kursen beräknas genom att betygen för de båda delkurserna viktas utifrån antalet högskolepoäng. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Statik och partikeldynamik. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Delmomentet omfattar: Krafter, moment och kraftsystem i två och tre dimensioner. Likvärdiga kraftsystem. Friläggning och jämvikt. Virtuella arbetets princip. Tillämpningar av jämviktsekvationerna på materiella kroppar och delkroppar. Jämvikt för fackverk och ramar. Fördelade krafter (masscentrum, tyngdpunkt (3D)). Friktion. Partikeldynamik: Newtons lagar, kinematik och kinetik för partiklar i rät- och kroklinjig rörelse, cartesiska, naturliga och polära koordinater. Arbete och energi. Rörelsemängd och rörelsemängdsmoment. Impuls och impulsmoment, samt stöt. Svängningar i odämpade och dämpade mekaniska system. Fri svängningsrörelse samt svängning med tvångsvillkor. Vibrationsanalys innefattande egenvinkelfrekvens. 
Kod: 0219. Benämning: Dynamik. 
Antal högskolepoäng: 1,5. Betygsskala: TH.  Prestationsbedömning: Skriftlig tentamen.  Delmomentet omfattar: Newtons lagar, kinematik och kinetik för partikelsystem samt stela kroppar i plan rörelse.  
Antagningsuppgifter
Förutsatta förkunskaper: FMA420 Linjär algebra och FMAA01/FMAA05 Endimensionell analys.
Begränsat antal platser: Nej
Kursen överlappar följande kurser: FMEA30, FMEA10, FMEA20, FMEA05
Kurslitteratur

Nyberg C. : Mekanik, Grundkurs, Liber, 2003.
Nyberg C. : Mekanik, Problemsamling, Liber, 2003.


Kontaktinfo och övrigt
Kursansvarig: Kristina Nilsson, kristina.nilsson@mek.lth.se
Hemsida: http://www.mek.lth.se



