
Kursplan 2019/20 FMIN30





Kursplan för
Miljösystemanalys, livscykelanalys
Environmental Systems Studies: Life Cycle Analysis
FMIN30, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Valfri för: E4-em, F4, V4-tv, W4-p, W4-es, W4-ms
Undervisningsspråk: Kursen ges på svenska

Syfte
De övergripande målen för kursen är att den studerande skall
förvärva förståelse av miljösystemanalys och dess komplexitet,
stimuleras till diskussion och eftertanke kring möjligheterna att
bedöma en produkts eller tjänsts totala miljöpåverkan samt
tränas i kritiskt tänkande, problemformulering och
rapportskrivande.

Mål
Kunskap och förståelse
För godkänd kurs skall studenten

Ha fördjupade kunskaper om livscykelanalys (LCA) och dess
möjligheter och begränsningar
Kunna kritiskt granska befintliga livscykelanalyser utifrån
gällande ISO 14 040-standarder


Färdighet och förmåga
För godkänd kurs skall studenten

Självständigt kunna söka data och information och värdera
desamma
Självständigt formulera problemställning och genomföra en
rapport inom ramen för ett miljösystemanalytiskt
angreppssätt
Kunna självständigt genomföra en översiktlig
livscykelanalys samt värdera dess resultat, vari inbegrips val av
ämne, sökande av data och information, beräkningar samt analys
av osäkerhet och känslighet.


Kursinnehåll
I föreläsningar beskrivs metodologin för LCA enligt
ISO 14 044, samt dess möjligheter och begränsningar.
Genom övningsuppgifter granskas olika livscykelanalyser
utifrån hur väl de uppfyller ISO-standardens krav.
Ett projektarbete innefattar genomförandet av en översiktlig
livscykelanalys. Resultaten från projektarbeten redovisas och
diskuteras vid ett slutseminarium.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker kontinuerligt under kursens gång genom deltagande i övningar och godkänt projektarbete (i mindre grupp) med redovisningar, samt skriftlig tentamen. Obligatorisk närvaro vid redovisningar. Godkända inlämningsuppgifter. För godkänt projekt ska arbetsprocessen ha kunnat följas, t ex genom fortlöpande handledarträffar. Betyget baseras på följande moment med inbördes viktning: projektarbete (3/5) och tentamen (2/5).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen och inlämningsuppgift . 
Antal högskolepoäng: 3. Betygsskala: TH.  Prestationsbedömning: Godkänd tentamen och inlämningsuppgift  
Kod: 0217. Benämning: Projektarbete . 
Antal högskolepoäng: 4,5. Betygsskala: TH.  Prestationsbedömning: Godkänt projekt, redovisat skriftligt och muntligt 
Antagningsuppgifter
Förkunskapskrav:
Kurser motsvarande minst 6 hp miljö/hållbar utveckling (enskilda kurser eller en kombination av kurser). 
FMI031 Miljövetenskap med miljökemisk profil eller FMI040 Energisystemanalys: Förnybara energikällor eller FMI050 Energisystemanalys: energi, miljö och naturresurser eller FMIF01 Miljösystemanalys: Management för hållbar utveckling eller FMIF05 Miljö och management eller FMIF10 Miljösystemanalys och hållbar utveckling eller FMIF50 Miljövetenskap med miljökemisk profil eller FMIN20 Energisystemanalys: Förnybara energikällor eller FMIN25 Energisystemanalys: energi, miljö och naturresurser


Förutsatta förkunskaper: Minst 130 högskolepoäng inom utbildningen.
Begränsat antal platser: Nej
Kursen överlappar följande kurser: FMI055
Kurslitteratur

Walter Klöpffer & Birgit Grahl: Life Cycle Assessment (LCA): A Guide to Best Practice. Wiley-VCH, 2014. Finns att köpa hos vanliga nätbokhandlar eller att låna som e-bok via
universitetsbiblioteket (sök i LUB Search eller i bibliotekskatalogen LUBcat). Referensexemplar finns på
Miljö- och energisystems bibliotek, V-huset, våning 2.
På grund av områdets snabba utveckling kan litteraturen komma att ändras under läsåret.


Kontaktinfo och övrigt
Kursansvarig: Pål Börjesson, pal.borjesson@miljo.lth.se
Kursansvarig: Johanna Olofsson, johanna.olofsson@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://miljo.lth.se



