
Kursplan 2019/20 MMTF15





Kursplan för
Verkstadsteknik
Workshop Practice
MMTF15, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-prr, MD4
Undervisningsspråk: Kursen ges på svenska

Syfte
Att ge kursdeltagaren kunskaper och skicklighet kring praktiskt
handhavande av olika verkstadsmaskiner och processer samt att ge
möjlighet att kombinera detta med teoretiska kunskaper. Efter
genomgången kurs ska studenterna självständigt kunna använda
sina kunskaper inom andra verksamheter och kurser inom sin
utbildning.

Mål
Kunskap och förståelse
För godkänd kurs skall studenten
Känna till maskinsäkerhet för verkstadsarbete
Kunna genomföra ritningsläsning med förståelse för den
information som har betydelse för bearbetningen av detaljen samt
kunna utföra en tillverkningsberedning av detaljen
Kunna beskriva och värdera faktorer som avgör kvalitet och
produktivitet vid i kursen ingående tillverkningsprocesser
Kunna skapa ett NC-program för numerisk svarv och för numerisk
fräs, utgående från givna ritningsdata samt att kunna simulera
och korrigera den skrivna koden.
Förklara effekterna av olika värmebehandlingsoperationer samt
utgående från materialprover och materialmodeller i grupp
muntligt och skriftligt, kunna analysera erhållna resultat.

Färdighet och förmåga
För godkänd kurs skall studenten
Kunna arbeta säkert och självständigt med maskiner för
skärande bearbetning, inklusive val av korrekta skärdata och
verktygsuppsättningar
Kunna arbeta självständigt med olika svetsprocesser samt
behärska olika svetslägen
Kunna programmera en numeriskt styrd maskin samt kunna genomföra
simulering och felsökning vid maskinpanelen.
Kunna genomföra värmebehandling av material samt kunna genomföra
analys och testning av effekten av denna.

Kursinnehåll
Kursen omfattar ett antal praktiska kursmoment där olika typer
av maskiner och processer introduceras varefter självständigt
arbete vidtar för att öva den individuella färdigheten. Till
varje praktiskt moment kopplas uppgifter som anknyter till
teoretiska kursmoment, t.ex. inom materialteknik. Kursen genomförs
till huvuddelen i M-husets utbildningsverkstad, den utrustning som
finns installerad där utgör huvudlinjen i kursen. Efter
genomgången kurs ska varje godkänd student erhålla ett körkort
som gör det möjligt att utnyttja utbildningsverkstaden i andra
kurser vid LTH och examensarbete. Kursen innefattar utbildning inom
skärande bearbetning (svarvning, borrning, fräsning, sågning
etc), plåtbearbetning, svetsning (MAG, TIG, MMA), NC-bearbetning,
verktygsteknologi samt ett större avsnitt inom tillämpad
materialteknik och värmebehandling. Värmebehandlingsdelen
omfattar olika typer av materialstrukturer för olika
materialgrupper, proceser för att uppnå önskade egenskaper samt
provberedning och analys av struktur och egenskaper.  Teoretiska
modeller utnyttjas för att förstå de erhållna resultaten.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Praktiska färdighetsprover för varje maskin eller grupp av maskiner, som kan bestå av en fysisk detalj som skall tillverkas efter maskinritning, alternativt skicklighetsövningar kopplade till en process som kräver individuell färdighetsträning, t.ex. svetsning. 
Individuella skriftliga rapporter som komplement till de praktiska övningarna, där olika aspekter av beredning och processutfall skall diskuteras. 
Gruppvis skriftlig rapport på värmebehandlings- och materialavsnittet, inkluderande muntlig redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMT012 Tillverkningsmetoder, FKM015 Konstruktionsmaterial AK
Begränsat antal platser: 20
Urvalskriterier: Samtliga studenter som läser specialiseringen Produktrealisering har en garanterad plats i kursen oavsett platsbegränsningen. För övriga studenter gäller följande urvalskriterier.
•	Deltagande i Formula Student.
•	Antal poäng som uppnåtts på programmet.
•	Relevans och koppling till vald specialisering.
•	Erhållna betyg på kurser inom programmet.

Kurslitteratur

B. Zakharov: Heat Treatment of Metals. University Press of the Pacific, ISBN: 10: 1410203050.
Utbildningsmaterial sammanställt av institutionen.


Kontaktinfo och övrigt
Kursansvarig: Mats Andersson, mats.andersson@iprod.lth.se
Övrig information: Deltagande vid första undervisningstillfället är obligatoriskt. 



