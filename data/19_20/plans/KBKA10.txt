
Kursplan 2019/20 KBKA10





Kursplan för
Biokemi
Biochemistry
KBKA10, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: B2
Undervisningsspråk: Kursen ges på engelska

Syfte
Kursens syfte är att ge grundläggande kunskaper i biokemi,
speciellt inom områdena proteinkemi, enzymologi, fotosyntes och
metabolism. Kursen ska också ge basala färdigheter inom biokemisk
laborationsteknik.

Mål
Kunskap och förståelse
För godkänd kurs skall studenten

Kunna förklara och beskriva centrala metoder för
proteinupprening och proteinkarakterisering
Kunna förklara och beskriva enzymers sätt att fungera och hur
deras aktivitet kan regleras
Kunna diskutera och beskriva på en medelhög komplexitetsnivå
energimetabolismens tre steg
Kunna använda oxidations/reduktionsbegreppet för att
förklara energiomvandlingar i cellen, inkluderat fotosyntes
Kunna beskriva på en låg komplexitetsnivå hur cellen kan
syntetisera biomolekyler
Kunna förklara, beskriva och generalisera centrala begrepp
inom metabolismreglering


Färdighet och förmåga
För godkänd kurs skall studenten

designa och i grupp genomföra en process för proteinupprening
i laboratoriesammanhang.
behärska ett antal vanliga biokemiska laboratorietekniker


Värderingsförmåga och förhållningssätt
För godkänd kurs skall studenten
 

kunna bedöma rimligheten i en metod att rena upp ett protein
från ett biologiskt material.
kunna göra en översiktiktlig värdering av
näringsinnehållet i en livsmedelsprodukt samt hur detta kan
tänkas påverka en individs hälsa.


Kursinnehåll

olika metoder för proteinupprening och
proteinkarakterisering
exempel på specifika enzymmekanismer
kolhydrater i biologiska system
grundläggande begrepp för förståelse av metabolismen
energimetabolismens tre steg
metabolismen för kolhydrater, fetter och proteiner.
regleringen av metabolismen genom olika metoder
mekanismer för hur hormoner kan påverka cellfunktionen
elektrontransport och dess koppling till ATP-syntes och
fotosyntes
biosyntes av centrala biomolekyler
upprening av ett enzym i en laboration


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För godkänd kurs krävs även en laborationsrapport av enklare typ.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Biokemi,  teori. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Delmomentet omfattar: Olika metoder för proteinupprening och proteinkarakterisering. Exempel på specifika enzymmekanismer. Kolhydrater i biologiska system. Grundläggande begrepp för förståelse av metabolismen. Energimetabolismens tre steg. Metabolismen för kolhydrater, fetter och proteiner. Regleringen av metabolismen genom olika metoder. Mekanismer för hur hormoner kan påverka cellfunktionen. Elektrontransport och dess koppling till ATP-syntes och fotosyntes. Syntes av biomolekyler. 
Kod: 0217. Benämning: Biokemi, laborationer. 
Antal högskolepoäng: 1,5. Betygsskala: UG.  Prestationsbedömning: Laborationsrapport.  Delmomentet omfattar: Laborationen omfattar upprening av genmodifierat laktatdehydrogenas från E. coli. 
Antagningsuppgifter
Begränsat antal platser: Nej
Kursen överlappar följande kurser: KBK010, KBK020, KBK011
Kurslitteratur

Berg, J.M., Tymoczko, J.L., Gatto, G.J. and Stryer, L.: Biochemistry. W.H. Freeman & Co, 2015, ISBN: 978-1-4641-2610-9.


Kontaktinfo och övrigt
Kursansvarig: Nélida Leiva Eriksson , nelida_leiva.eriksson@tbiokem.lth.se
Hemsida: http://www.tbiokem.lth.se/utbildning/biokemi-75-hp/



