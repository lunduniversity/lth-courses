
Kursplan 2019/20 EDAN90





Kursplan för
Avancerat projekt i datavetenskap
Advanced Project in Computer Science
EDAN90, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Valfri för: C4, D4
Undervisningsspråk: Kursen ges på begäran på engelska

Syfte
Kursens syfte är att träna på ett vetenskapligt arbetssätt
för att ge fördjupade kunskaper och färdigheter inom något
ämnesområde inom datavetenskap.

Mål
Kunskap och förståelse
För godkänd kurs skall studenten

ha fördjupade kunskaper i det aktuella ämnesområdet
ha insikt om gällande metoder och arbetssätt inom det valda
ämnesområdet
ha insikt i hur ett genomfört tekniskt arbete dokumenteras och
presenteras på ett vetenskapligt sätt i tal och skrift


Färdighet och förmåga
För godkänd kurs skall studenten

självständigt kunna planera, genomföra och rapportera avsett
projekt
självständigt kunna söka bearbeta och sammanställa relevant
information från vetenskapliga och praktikerbaserade källor
kunna praktiskt tillämpa inhämtade kunskaper inom det
aktuella projektområdet
kunna presentera sina projektresultat i både skriftlig och
muntlig form, enligt etablerad akademisk standard för
ämnesområdet

 

Värderingsförmåga och förhållningssätt
För godkänd kurs skall studenten

visa förmåga till reflektion kring projektets genomförande
och resultat i en rapport av vetenskaplig karaktär
visa förmåga till att ta in och värdera information från
olika typer av källor

 

Kursinnehåll
I kursen genomförs ett projekt inom ett underområde till
datavetenskap med anknytning till den forskning som bedrivs vid
institutionen och därtill kopplade kurser. Kursen utgör ett
tillfälle att ytterligare fördjupa sig inom ett ämne som man
redan införskaffat grunderna i genom att ha följt en av
institutionens ordinarie kurser. Vidare syftar kursen till att
träna förmågan till vetenskapligt arbetssätt och kommunikation.
Kursmoment som ingår inkluderar

handledda självständiga litteraturstudier via databaser och
bibliotek
handlett självständigt arbete med anknytning till det
aktuella ämnet
analys och reflektion utifrån ett vetenskapligt arbetssätt
på insamlad information och genomfört arbete
skriftlig rapportering på svenska eller engelska enligt
standard från internationellt granskade tidskrifter samt muntlig
rapportering vid offentligt seminarium på svenska eller
engelska

Möjliga projektområden kan variera från kursomgång till
kursomgång och annonseras i god tid före kursstart och
tillhörande kursanmälningsperiod via institutionens hemsida.
Kursen kan bygga vidare på resultat från en tidigare projektkurs,
eller omfatta ett nytt ämnesområde. Projektområden väljs från
institutionens kurser på avancerad nivå. Det garanteras dock inte
att alla dessa områden är öppna vid varje kursomgång. I mån av
tillgång till handledare inom institutionens forskargrupper kan
även en individuell kursplan upprättas för ett projektarbete med
särskild koppling till ett av institutionens
forskningsprojekt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt på kursen måste studenterna slutföra projektarbetet, skriva en rapport av vetenskaplig karaktär och presentera sitt arbete muntligt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EDAN70 Projekt i datavetenskap, samt en av institutionens fördjupningskurser på G2- eller A-nivå inom ämnet för det valda projektarbetet. Förkunskapskraven kommer tydligt att uttryckas tillsammans med information om vilka projektområden som är öppna för varje kurstillfälle via institutionens hemsida


Begränsat antal platser: 30
Urvalskriterier: Uppnådda poäng i kurser givna vid Institutionen för datavetenskap, LTH,  eller i motsvarande kurser vid annat lärosäte. Förtur ges till studenter vars program har kursen listad i läro- och timplanen.
Kurslitteratur

Vetenskapliga originalartiklar eller annan litteratur med anknytning till det valda ämnet.


Kontaktinfo och övrigt
Kursansvarig: Studierektor, studierektor@cs.lth.se
Hemsida: http://cs.lth.se/edan70



