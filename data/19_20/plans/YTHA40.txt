
Kursplan 2019/20 YTHA40





Kursplan för
Vegetabiliska livsmedel
Vegetables
YTHA40, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning LIV
Beslutsdatum: 2019-03-25
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Obligatorisk för: YL1
Undervisningsspråk: Kursen ges på svenska

Syfte
Syftet med kursen är att ge kunskap om odling, hantering och
lagring av vegetabilier så att både färska och processade
vegetabilier når konsumenten med optimal kvalitet och med
minimal påverkan på den yttre miljön.
I begreppet vegetabilier ingår alla livsmedel som
härrör från växtriket och innefattar frukt,
bär, grönsaker, potatis, rotfrukter och spannmål.

Mål
Kunskap och förståelse
För godkänd kurs skall studenten

ha kunskap om vilken lagstiftning som reglerar odling och
övrig hantering av vegetabiliska livsmedel (frukt, bär,
grönsaker, spannmål, potatis), vilka olika odlingsmetoder som
finns samt hur dessa påverkar råvarans kvalitet och den yttre
miljön
ha kunskap om hur kolhydrater bildas och omsätts i växter
samt kur olika vegetabiliers är uppbyggda.
ha kunskap om hur man industriförädlar grönsaker, frukt,
bär samt potatis och andra stärkelserika spannmål(speciellt
bröd), känna till den utrustning som används industriellt samt
hur valet av råvara, skördemetod, hantering av råvaran,
tillverkningsprocess och lagring påverkar produktens
kvalitet.
ha kunskap om vilka mikrobiologiska risker som finns
förknippade med konsumtion av vegetabiliska livsmedel
kunna redogöra för vegetabiliska livsmedels effekter på
hälsa och välbefinnande


Färdighet och förmåga
För godkänd kurs skall studenten

kunna undersöka förekomsten av mikroorganismer i
vegetabiliska produkter


Kursinnehåll
I begreppet vegetabiliska livsmedel ingår frukt, bär,
grönsaker, potatis, spannmål och alla produkter därav. Området
är stort och viktigt och diskuteras ständigt i medierna; EHEC i
sallat, shigella i hallon, fiberinnehållet i bröd, lågt GI i
pasta, antioxidanter, ½-kg frukt och grönsaker om dagen,
fettinnehållet i pommes frites, flygtransporterade sockerärtor
från Kenya, KRAV vs konventionell odling, urkokta grönsaker,
plastad gurka…
Kursen tar upp hela kedjan från odling, skörd, lagring,
försäljning, tillagning och industriförädling fram till
konsumtion. Valet av råvaror, hanteringsrutiner och utrustning
kommer att diskuteras utifrån ätkvalitet, duglighet som råvara i
livsmedelsindustrin samt ur miljösynpunkt.
Kursen inleds med ett avsnitt om grönsaker, frukt och bär,
därefter kommer potatis, ris, pasta och andra stärkelserika
vegetabilier att diskuteras och avslutningsvis behandlas spannmål,
bröd och övriga spannmålsprodukter.
Kursen består av föreläsningar, laborationer,
fördjupningsuppgifter och studiebesök.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig tentamen, laborationer och skriftliga laborationsrapporter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Laborationer livsmedelskunskap. 
Antal högskolepoäng: 0. Betygsskala: UG.  Prestationsbedömning: Laborationer och skriftlig laborationsrapport. 
Kod: 0218. Benämning: Laborationer mikrobiologi. 
Antal högskolepoäng: 0. Betygsskala: UG.  Prestationsbedömning: Laborationer och skriftliga laborationsrapporter.  Delmomentet omfattar: Mikrobiologi 
Kod: 0318. Benämning: Studiebesök, gästföreläsningar och seminarier. 
Antal högskolepoäng: 0. Betygsskala: UG.  Prestationsbedömning: samtliga gästföreläsningar, studiebesök och seminarier 
Kod: 0418. Benämning: Skriftlig tentamen. 
Antal högskolepoäng: 7,5. Betygsskala: UG.  Prestationsbedömning: skriftlig tentamen 
Antagningsuppgifter
Förutsatta förkunskaper: YTHA71, YTHA73, YTHA66, YTHA68, YTHA76
Begränsat antal platser: Nej
Kurslitteratur

Böcker.
· Nylander A et al. (2014). Livsmedelsvetenskap. Lund: Studentlitteratur (375 s) ISBN: 978-91-44-09567-7.
· Abrahamsson L et al.( 2006). Näringslära för högskolan. Stockholm: Liber AB (464 s) ISBN: 91-47-05355-0. Sidorna 89 – 90, 225 – 232, 257 – 260, 271 – 274, 289 – 293, 300 – 305.
H. Thougaard m fl (2007). Grundläggande mikrobiologi med livsmedelsapplikationer, 2:a upplagan, sidorna 353-367.
Furugren, B. Livsmedelskemi och matkunskap (2010). Vegetabilier. Ca 350 sidor. Finns att köpa vid kursstart.
G. Molin. Livsmedelsmikrobiologi (1998). Sidorna 121- 144 samt 175-189.
Artiklar från internet; livsmedelsverket ocoh jordbruksverket.
Artiklar till fördjupningsuppgifterna, se litteraturförteckningen till resp fördjupningsuppgift.


Kontaktinfo och övrigt
Kursansvarig: Charlott Håkansson, charlott.hakansson@food.lth.se
Hemsida: http://www.livsmedel.lth.se
Övrig information: Under kursen anordnade studiebesök och gästföreläsningar är obligatoriska. Vid laga förhinder får studenten genomföra egen uppgift med motsvarande innehåll.



