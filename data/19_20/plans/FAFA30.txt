
Kursplan 2019/20 FAFA30





Kursplan för
Fysik - elektricitetslära, gaser och vätskor
Physics: Electricity - Fluids
FAFA30, 8 högskolepoäng, G1 (Grundnivå)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: BI1
Undervisningsspråk: Kursen ges på svenska

Syfte
Studenten skall utveckla och fördjupa sin förståelse av
grundläggande begrepp och samband inom strömningslära,
termodynamik och ellära, vilka behövs för en yrkesroll som
brandingenjör och som grund för fortsatta kurser inom programmet.
Många av dessa begrepp har också en viktig allmän betydelse för
vår omvärldsuppfattning och utgör en del av en naturvetenskaplig
allmänbildning. Kursen skall öva modelltänkande och
experimentell färdighet. Den skall också träna
problemlösningsförmåga samt skriftlig redovisning av
experimentella data och fysikaliska modeller.

Mål
Kunskap och förståelse
För godkänd kurs skall studenten

förstå kopplingen mellan experiment, modeller och teori.
kunna analysera termodynamiska processer och uppskatta deras
verkningsgrad.
kunna beräkna värmetransporten i material via olika
mekanismer.
kunna beräkna styrkan av elektriska och magnetiska fält i
enkla geometrier.
kunna beskriva elsystemet i ett hus och relatera till
potentiell brandrisk.


Färdighet och förmåga
För godkänd kurs skall studenten

kunna formulera och lösa fysikaliska problemställningar med
matematiska metoder.
ha ökat sin förmåga att planera och genomföra
experiment.
skrifligt kunna presentera och analysera experimentella data
och ställa dessa i relation till olika fysikaliska modeller.
kunna arbeta i en grupp för att nå ett gemensamt mål


Värderingsförmåga och förhållningssätt
För godkänd kurs skall studenten

ha förmåga att med ett naturvetenskapligt förhållningssätt
kritiskt granska modeller och tekniska tillämpningar.


Kursinnehåll
Repetition och fördjupning av grundläggande fysik.
Experimentell metodik: Hantering, analys
och presentation av mätdata.
Elektricitet och magnetism:
Elektrostatik, elektriska och magnetiska fält. Potential,
elektromagnetisk induktion, lik- och växelströmskretsar, trefas
växelström. Elektriska mätinstrument.
Gaser och vätskors fysik: Tryck,
strömning, ideala och reala gaser, fasövergångar och kinetisk
gasteori. Termodynamikens huvudsatser, värme- och köldmaskiner.
Temperaturstrålning. Värmeöverföring genom ledning, konvektion
och strålning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Närvaro vid första föreläsningen är obligatoriskt för att få tillträde till kursen.
Skriftlig tentamen och godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Fysik. 
Antal högskolepoäng: 6. Betygsskala: TH.  Prestationsbedömning: Skriftlig tentamen. 
Kod: 0214. Benämning: Laborationskurs. 
Antal högskolepoäng: 2. Betygsskala: UG.  Prestationsbedömning: Godkända laborationer. 
Antagningsuppgifter
Förutsatta förkunskaper: FMAA05 Endimensionell analys.
Begränsat antal platser: Nej
Kursen överlappar följande kurser: FAF604, FAFA05, FAFA15, FAFA20, FAFA40, FAFA45, FAF121, FAFA65, FAFF25, FAFA70, FAFA75
Kurslitteratur

Jönsson, Göran: Fysik i vätskor och gaser. Teach Support, 2016, ISBN: 978-91-637-9826-9.
Jönsson, Göran: Tillämpad Ellära. Teach Support, 2017, ISBN: 978-91-639-4348-5.
Petersson, R: Kompendium i Experimentell metodik med laborationshandledning. Lund 2012.


Kontaktinfo och övrigt
Kursansvarig: Mikael Elfman, Mikael.Elfman@nuclear.lu.se
Hemsida: http://www.nuclear.lu.se/utbildning/obligatoriska-kurser/
Övrig information: Närvaro vid första föreläsningen är obligatoriskt för att få tillträde till kursen.



