
Kursplan 2019/20 TNSF10





Kursplan för
Universal design, teori och projekt
Universal Design, Theory and Project
TNSF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Valfri för: BME4-br, C4-da, D4, M4, MD4
Undervisningsspråk: Kursen ges på begäran på engelska

Syfte
I ett samhälle för alla utformas produkter, tjänster och
miljöer utifrån vetskapen att människor är olika och har olika
förutsättningar, och att dessa för samma person varierar över
tid och med olika situationer. Denna kurs är inriktad på
universell utformning (Universal Design) som kan förklaras som
design av produkter, tjänster och miljöer som är användbara
för en så stor del av befolkningen som möjligt, utan att det
krävs speciell anpassning.
Syftet med kursen är att studenterna i sina kommande
yrkesroller skall kunna ta hänsyn till människors olika
förutsättningar och förmågor samt få en praktiskt användbar
utbildning i att analysera och utvärdera produkter, tjänster och
miljöer och avgöra hur väl de uppfyller kriterier för
universell och inkluderande design.
Vidare tränas studenten också i att föreslå och förverkliga
möjliga förbättringar till produkter, tjänster och miljöer så
att de i högre grad uppfyller kriterierna för universell och
inkluderande design. Kursens behandlar processen (hur man tar fram
nytt) och även utvärdering av resultat.

Mål
Kunskap och förståelse
För godkänd kurs skall studenten

kunna redogöra för inkluderande designprinciper och
utvärderingsmetoder (t ex baserat på Universal Design, Design for
All, Inclusive design) som kan användas som guidelines vid
utveckling eller utvärdering av produkter, tjänster och
miljöer
kunna redogöra för vilken nytta universell och inkluderande
design har för ett samhälle som stödjer och strävar mot
mångfald
kunna identifiera och analysera situationer, produkter,
tjänster och miljöer utifrån ett inkluderande perspektiv
kunna föreslå produkter, tjänster och miljöer baserade på
universell utformning samt beskriva hur dessa bidrar till ett
öppet och inkluderande samhälle, för alla
kunna redogöra för hur universell design, tillgänglighet och
social hållbarhet hänger ihop och vad skillnaderna är.


Färdighet och förmåga
För godkänd kurs skall studenten

kunna tillämpa utvärderingsmetoder för universell och
inkluderande design.
kunna identifiera brister hos produkter, tjänster och miljöer
och föreslå förbättringar enligt de sju principerna för
universal design.
kunna utveckla en produkt, tjänst och miljö, som tar hänsyn
till människors olika fysiska och kognitiva förutsättningar och
förmågor. Detta utför industridesignstudenter och
civilingenjörsstudenter i samarbete i grupper.
kunna tillämpa de sju principerna för universal design vid
utveckling av produkter, tjänster och miljöer.
kunna identifiera bredare tillämpningsområden för framtagna
produkter.
kunna tillämpa användarcentrerad designmetodik.
kunna kombinera subjektiva och objektiva metoder vid
utvärdering av produkter, tjänster och miljöer.
kunna presentera metod och resultat muntligt och skriftligt
för en bred målgrupp.
kunna presentera resultatet i en funktionsmodell, en
utseendemodell och en poster.


Värderingsförmåga och förhållningssätt
För godkänd kurs skall studenten

kunna beskriva den strävan som ligger i design av produkter
och tjänster så att de är estetiska och användbara för så
många som möjligt oavsett ålder och förmågor.
kunna ta hänsyn till att människor är olika med en stor
variation i förutsättningar och förmågor och att de har har
olika önskemål och behov.
kunna ge uttryck för hur universell utformning bidrar till ett
inkluderande samhälle.


Kursinnehåll
Kursen består av seminarier och inlämningsuppgifter kopplade
till teori om universell design, tillgänglighet och social
hållbarhet samt ett projektarbete som industridesign- och
civilingenjörsstudenter utför tillsammans.
Teoridelen fokuserar på de sju principerna för universal
design och hur utgångspunkter och förhållningssätt påverkar
människor med olika förutsättningar och deras möjligheter att
utnyttja det som utvecklas i samhället. Inlevelseövningar
genomförs.
Projektarbetet skall resultera i en prototyp av en universellt
utformad produkt, tjänst eller miljö. Kursen är problembaserad
och projektorienterad.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen sker både enskilt och baserat på arbete i grupp. Om individuella obligatoriska uppgifter och projektarbete i grupp bedöms som godkända, erhålls betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Minst 120 högskolepoäng som har uppnåtts eller tillgodoräknats på civilingenjörsprogrammet 
ELLER 
minst 75 högskolepoäng från industridesignprogram 
ELLER 
minst tre års godkänd heltidsutbildning på högskolenivå (eller kandidatexamen) i arkitektur, landskapsarkitektur eller fysisk planering


Begränsat antal platser: Nej
Kursen överlappar följande kurser: TNSA01, TNSF01, TNSF02, TNX153
Kurslitteratur

The Delta Centre: Trends in Universal Design. The Delta Centre, 2013, ISBN: 978-82-8003-101-3. Boken finns att ladda ner från: http://www.bufdir.no/global/nbbf/universell_utforming/Trends_in_Universal_Design.PDF.
Steinfeld, E. and Maisel, J.: Universal Design – Creating Inclusive Environments. Wiley, 2012, ISBN: 978-0470399132. Frivillig litteratur!.
Jönsson B. et al.: Människonära design / Design Side by Side. Studentlitteratur, 2005, ISBN: 978-91-44-04494-1. Frivillig litteratur!
Boken finns att ladda ned från: http://www.certec.lth.se/fileadmin/certec/publikationer/Manniskonaera_design_2005-access.pdf.
Utdelat material om de sju principerna för universal design.
Aktuella artiklar i urval.
All obligatorisk litteratur är tillgänglig på kursens lärplattform.
The HaptiMap project, editors: Charlotte Magnusson, Kirsten Rassmus Gröhn, Konrad Tollmar, Eileen Deaner: User Study Guidelines. HaptiMap project, 2009. Ladda ner på: http://www.certec.lth.se/fileadmin/certec/publikationer/HaptiMap_d12.pdf.


Kontaktinfo och övrigt
Kursansvarig: Håkan Eftring, universitetslektor, tekn dr, hakan.eftring@certec.lth.se
Examinator: Per-Olof Hedvall, tekn dr, per-olof.hedvall@certec.lth.se
Hemsida: http://www.certec.lth.se/utbildning



