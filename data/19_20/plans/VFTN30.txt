
Kursplan 2019/20 VFTN30





Kursplan för
Internationell fastighetsteknik
International Real Estate Planning
VFTN30, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning L
Beslutsdatum: 2019-04-04
Allmänna uppgifter
Undervisningsspråk: Kursen ges på begäran på engelska

Syfte
Kursen skall ge förståelse för andra länders system inom
området fastighetsvetenskap, genom studier av andra länders
lantmäteri, samhälls- och rättskulturer. Kursen ska också ge
insikt i betydelsen av dessa system för ett samhälle, och man
därigenom bättre förstår det svenska systemets uppbyggnad och
utformning.

Mål
Kunskap och förståelse
För godkänd kurs skall studenten

behärska grundläggande engelsk terminologi inom det
fastighetsvetenskapliga området
förstå några internationella fastighetsrättsliga och
fastighetstekniska system och kunna beskriva hur de skiljer sig
åt
kunna visa vad som förenar och skiljer svenskt lantmäteri
från andra länders system för fastighetsägande,
fastighetsrättsligt system och lantmäteripraxis
kunna redogöra för teoretiska synsätt om gemensam
förvaltning av mark (commons)
kunna analysera olika former av gemensam förvaltning av mark i
andra länder


Färdighet och förmåga
För godkänd kurs skall studenten

utifrån engelskspråkiga källor kunna beskriva
fastighetstekniska reglers innehåll och bakgrund med svenskt
fackspråk
kunna beskriva det svenska systemet för fastighetsägande och
lantmäteri på engelska
förstå, analysera och lösa fastighetstekniska problem som
kan förekomma i utvecklingsprojekt inom lantmäteriområdet
använda det svenska synsättet om samfälligheter och
gemensamhetsanläggningar i ett internationellt perspektiv


Värderingsförmåga och förhållningssätt
För godkänd kurs skall studenten

kunna jämföra och värdera olika lösningar inför
uppbyggnaden av nya fastighetssystem i utvecklings- och
transitionsländer
kunna första andra länders fastighetssystem utifrån deras
perspektiv, inklusive sedvanerättsliga system och andra
traditioner


Kursinnehåll
Kursen är upplagd som en föreläsnings- och seminarieserie,
samt självständigt individuellt arbete  utifrån konkreta
utvecklingsprojekt inom lantmäteriområdet.
Följande moment behandlas:

lagfartssystem och fastighetsregistrering
sedvanerättsliga former, samfällt utnyttjande av mark och
utveckling av fastighetssystem
den fysiska planeringens och tillståndssystemets
(detaljplaner, bygglov mm) betydelse för begränsningar av
markrättigheter
expropriation, inlösen och andra former av ianspråktagande av
markrättigheter
marknadsekonomiska lösningar på förvaltning av
markrättigheter

Fastighetsrätten i utvecklingsländer och i länder med
tidigare socialistiska system behandlas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatorisk närvaro på övningar/seminarier, inkl inlämningsuppgifter. Avslutande individuell skriftlig redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF10 Fastighetsbildning


Begränsat antal platser: Nej
Kurslitteratur

Ingram, G. K. & Hong, Y-H (ed), : Property Rights and Land Policies, Proceedings of the 2008 Land Policy Conference. Lincoln Institute of Land Policy., 2009, ISBN: 978-1-55844-188-0.
Kompletterande kursmaterial.
Ostrom, Elinor: Governing the Commons, The Evolution of Institutions for Collective Action. Cambridge University Press, 1990, ISBN: 0-521-40599-8.


Kontaktinfo och övrigt
Kursansvarig: Klas Ernald Borges, klas.ernald.borges@lantm.lth.se
Hemsida: http://www.lantm.lth.se



