
Kursplan 2019/20 AAHN15





Kursplan för
Arkitekturens kreativa verktyg I
The Creative Tools of Architecture I
AAHN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Obligatorisk för: MARK1-spe
Alternativobligatorisk för: MARK1-aad, MARK1-hsu
Valfri för: A4
Undervisningsspråk: Kursen ges på engelska

Syfte
Kursen syftar till att ge studenten träning och kunskap om
olika verktyg inom arkitektyrket. Analoga och digitala hjälpmedel
finns sida vid sida med moment inriktade på presentation och
retorik. I kursen ges studenten möjlighet att praktiskt träna och
analytiskt diskutera verktygen.

Mål
Kunskap och förståelse
För godkänd kurs skall studenten

Visa kunskap om olika verktygs potential i det arkitektoniska
skapandet.
Visa förståelse för relationen mellan arkitektens verktyg
och arkitekturprojektets resultat.


Färdighet och förmåga
För godkänd kurs skall studenten

Visa färdighet i att hantera olika verktyg i det
arkitektoniska skapandet.
Visa förmåga att ur kreativ synvinkel bearbeta
arkitekturprojektet genom olika verktyg.


Värderingsförmåga och förhållningssätt
För godkänd kurs skall studenten

Visa förmåga att välja verktyg i relation till det
arkitektoniska skapandet.
Visa en kritisk hållning till hur verktygen påverkar
arkitekturprojektet.


Kursinnehåll
Kursens fokus kan variera från termin till termin. I kursen ges
den studerande möjlighet att i grupp och självständigt bekanta
sig med och prova olika verktyg praktiskt. Varje moment följs upp
av kritisk granskning av resultatet versus verktyget.
Undervisningen sker i form av föreläsningar, seminarier,
teoretiska och praktiska övningar samt koncentrerade
intensivmoment (workshops).

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända projekt- och övningsuppgifter samt 80% aktiv närvaro vid seminarier, studiebesök och föreläsningar. Obligatorisk närvaro vid genomgångar. Vid betyget underkänd har studenten rätt till förnyad examination efter komplettering. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Urvalskriterier: Antal studiepoäng samt gruppens sammansättning (i nämnd ordning).
Kursen kan ställas in: Om färre än 12 anmälda.
Kurslitteratur

Kurslitteraturen varierar i förhållande till årets valda tema.


Kontaktinfo och övrigt
Kursansvarig: John Ross, John.Ross@arkitektur.lth.se



