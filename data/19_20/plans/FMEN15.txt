
Kursplan 2019/20 FMEN15





Kursplan för
Analytisk mekanik
Analytical Mechanics
FMEN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: F4
Undervisningsspråk: Kursen ges på engelska

Syfte

ge grundläggande kunskaper om den analytiska mekanikens
principer, begrepp och metoder utifrån Lagranges och Hamiltons
formuleringar av den klassiska mekanikens lagar.
ge en grund för vidare studier i klassisk mekanik och
kvantmekanik.


Mål
Kunskap och förståelse
För godkänd kurs skall studenten

kunna redogöra för de viktigaste resultaten i den analytiska
mekaniken.
kunna formulera teoretiska modeller för mekaniska system
utifrån Lagrange’s och Hamilton’s metoder.
kunna redogöra för relationen till klassisk statistisk
mekanik och kvantmekanik.


Färdighet och förmåga
För godkänd kurs skall studenten

kunna analysera vissa enkla modeller för mekaniska system med
hjälp av datorprogram (Matlab, Maple etc.).
kunna redogöra för en genomförd analys av ett mekaniskt
problem i en välskriven rapport.
kunna beskriva några tekniska problem i industriella
tillämpningar som kan studeras med hjälp av analytisk
mekanik.


Värderingsförmåga och förhållningssätt
För godkänd kurs skall studenten

kunna värdera erhållna resultat utifrån den aktuella
problemställningen och fysikalisk rimlighet.


Kursinnehåll
Lagranges metod: mekaniska system, frihetsgrader, generaliserade
koordinater, Lagrange-funktion, variationsprinciper,
Euler-Lagranges ekvationer, cykliska koordinater,
rörelsekonstanter, Noethers teorem. Hamiltons metod: kanoniska
momenta, Legendre-transformation, fasrum, Hamilton-funktion,
Hamilton-dynamik, Liouvilles sats, kanoniska transformationer,
Poisson-parentesen, integralinvarianter, transformationsteori,
integrabla system, aktion-vinkel- variabler. Hamilton-Jacobis
metod: Hamilton-Jacobi- och Schrödinger-ekvationerna. Periodiska
och kaotiska system. Något om analytiska mekanikens relation till
klassisk statistisk mekanik och kvantmekanik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Inlämningsuppgifter och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kurser i mekanik, linjär algebra och analys.
Begränsat antal platser: Nej
Kursen kan ställas in: Om färre än 12 anmälda.
Kurslitteratur

Goldstein, Poole & Safko: Classical Mechanics. 3rd ed. Addison Wesley. 2002.
Lidström P.: Lecture Notes on Analytical Mechanics. Div. of Mechanics. Lund University. 2007.


Kontaktinfo och övrigt
Kursansvarig: Solveig Melin, solveig.melin@mek.lth.se
Hemsida: http://www.mek.lth.se



