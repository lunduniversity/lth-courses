
Kursplan 2019/20 FRTN50





Kursplan för
Optimering för maskininlärning
Optimization for Learning
FRTN50, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: D5-mai, E4, F5, F5-r, F5-mai, I4, M4, Pi5-ssr
Undervisningsspråk: Kursen ges på engelska

Syfte
Att lära från data har blivit viktigare inom många
ingenjörsområden. Metoder för sådan inlärning är ofta
baserade på optimering; att träna en maskin består oftast av att
lösa ett specifikt optimeringsproblem. Dessa problem är oftast
storskaliga. I denna kurs kommer vi lära oss att lösa sådana
optimeringsproblem effektivt. Traditionella metoder går inte att
applicera då problemen är för stora. Vi kommer presentera en
enhetlig beskrivning av algoritmer för storskalig konvex
optimering och behandla algoritmer för det icke konvexa problemet
att träna djupa neurala nätverk.

Mål
Kunskap och förståelse
För godkänd kurs skall studenten

kunna grundläggande konvex analys
förstå kopplingen mellan maskininlärning och optimering
förstå regularisering i maskininlärning från ett
optimeringsperspektiv
förstå enhetligt ramverk för storskalig konvex
optimering
förstå koncept som icke expansivitet och averagedness och
deras relation til monotona operatorer och deras roll för att visa
konvergens av algoritmer
förstå hur man härleder specifika algoritmer från de få
generella metoderna
förstå metoder för att undvika numeriska problem vid
träning av djupa neurala nätverk.


Färdighet och förmåga
För godkänd kurs skall studenten

kunna redogöra för optimalitetsvillkor som är användbara
för storskalig optimering
kunna redogöra för vilka byggstenar som bygger upp
storskaliga optimeringsalgoritmer och varför just de används
kunna analysera prestanda för optimeringsalgoritmer
kunna lösa optimeringsproblem med mjukvara och egna
implementeringar
kunna presentera resultat skriftligt.


Värderingsförmåga och förhållningssätt
För godkänd kurs skall studenten

förstå vilken algoritm som bör användas för olika
maskininlärningsproblem
kunna medverka i grupparbeten för att lösa
inlämningsuppgifterna.


Kursinnehåll
Kursen har föreläsningar, övningar och fyra
inlämningsuppgifter.
Föreläsningarna innehåller:
konvexitet, modeller för inlärning, enhetlig beskrivning av
konvexa optimeringsalgoritmer, fixpunktsiterationer, monotona
operatorer, icke expansiva avbildningar, stokastiska metoder,
metoder med reducerad varians, metoder med
block-koordinatuppdateringar, icke konvexa stokastiska
gradientmetoder för träning av djupa neurala nätverk.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 timmar), 4 inlämningsuppgifter. Om färre än 5 studenter är registrerade kan muntlig examen användas.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen. 
Antal högskolepoäng: 7,5. Betygsskala: TH. 
Kod: 0219. Benämning: Inlämningsuppgift 1. 
Antal högskolepoäng: 0. Betygsskala: UG. 
Kod: 0319. Benämning: Inlämningsuppgift 2. 
Antal högskolepoäng: 0. Betygsskala: UG. 
Kod: 0419. Benämning: Inlämningsuppgift 3. 
Antal högskolepoäng: 0. Betygsskala: UG. 
Kod: 0519. Benämning: Inlämningsuppgift 4. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FMAN60 Optimering
Begränsat antal platser: Nej
Kursen kan ställas in: Om färre än 12 anmälda.
Kurslitteratur

Lecture slides and notes.


Kontaktinfo och övrigt
Kursansvarig: Pontus Giselsson, pontusg@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN50



