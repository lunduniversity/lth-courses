
Kursplan 2019/20 VBRN16





Kursplan för
Simulering av rumsbränder
Simulation of Fires in Enclosures
VBRN16, 5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BI/RH
Beslutsdatum: 2019-03-27
Allmänna uppgifter
Huvudområde: Brandteknik. 
Obligatorisk för: MFST1
Undervisningsspråk: Kursen ges på engelska

Syfte
Kursen är avsedd att ge kunskap om hur man simulerar brand- och
brandgasspridning med ”Computational Fluid Dynamics”, (CFD),
vid brandteknisk dimensionering och brandutredningar samt en
förståelse för de ingående numeriska och fysikaliska
modellernas begränsning och kännedom om de vanligaste
felkällorna.

Mål
Kunskap och förståelse
För godkänd kurs skall studenten

kunna beskriva de ingående fysikaliska modellerna för
konservering av massa, ämnen, energi och rörelsemängd.
kunna beskriva i detalj modeller för strålning, förbränning
och turbulens (RANS, LES).
kunna beskriva olika numeriska metoder för att lösa
ekvationssystemen.
kunna identifiera ingående delmodellers begränsningar och
vanligaste felkällor.


Färdighet och förmåga
För godkänd kurs skall studenten

kunna beräkna hur brandgaser sprids i olika
rumskonfigurationer med hjälp av CFD-program.
kunna värdera beräkningarna mot experimentella data.
kunna bedöma hur man kan skatta osäkerheten i en simulering
beroende på de antagande som görs i de ingående fysikaliska och
numeriska modellerna.
kunna förstå och använda facktermer inom området simulering
ar brandförlopp med CFD.
kunna muntligt och skriftligt redogöra för och diskutera
innebörden av genomförd simulering av brandgasspridning i
samband med brandteknisk dimensionering och brandutredning.
kunna tillgodogöra sig material i tekniska referens- och
användarmanualer för avancerade simuleringsprogram för
brandgasspridning.


Värderingsförmåga och förhållningssätt
För godkänd kurs skall studenten

visa insikt i de brandtekniska simuleringsmetodernas
möjligheter och begränsningar, dess roll vid avancerad
byggnadsteknisk projektering och människors ansvar för dess
nyttjande.
visa förmåga att självständigt analysera och värdera CFD
resultaten.
visa förmåga att identifiera sitt behov av ytterligare
kunskap och att fortlöpande utveckla sin kompetens om brandteknisk
simulering.


Kursinnehåll

Introduktion till CFD
Tid och längdskalor vid brand
Turbulensmodeller
Numeriska metoder
Large eddy simulering (LES)
Förbränningsmodeller
Strålningsmodeller
Sotmodeller
Värmeöverföringsmodeller
Uppbyggnad och hantering av CDF-modeller
Vanliga felkällor och felsökning vid CFD-modellering


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig individuell tentamen samt godkända individuella inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBRF05 Branddynamik eller VBRF10 Branddynamik


Förutsatta förkunskaper: Brandkemi.
Begränsat antal platser: Nej
Kursen överlappar följande kurser: VBR200, VBRN15
Kurslitteratur

Föreläsningsanteckningar.
Manualer till datorprogrammet FDS.
Cox, G. and Kumar, S.: SFPE Handbook of Fire Protection Engineering,  Chapter 3:8 ”Modelling Enclosure Fires Using CFD”. NFPA, Quincy, Massachusetts.
Carlsson, J.: Computational strategies in flame-spread modelling involving wooden surfaces. Brandteknik, Report 1028 , 2003. Lic.avhandling Lund. Kapitel 4-6.
Versteeg, H. K. and Malalasekera, W: An Introduction to Computational Fluid Dynamics, The Finite Volume Method (2nd Ed.). Harlow, Pearson Education Limited, 2007.
Guan Heng Yeoh and Kwok Kit Yuen: Computational fluid dynamics in fire engineering,, Theory, modelling and practice. Butterworth-Heinemann, 2009. Finns även som e-bok.


Kontaktinfo och övrigt
Kursansvarig: Jonathan Wahlqvist, jonathan.wahlqvist@brand.lth.se



