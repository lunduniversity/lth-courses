
Kursplan 2019/20 VBKF15





Kursplan för
Konstruktionsteknik
Structural Engineering
VBKF15, 9 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: V2
Undervisningsspråk: Kursen ges på svenska

Syfte
Kursen ska ge teknologen en insikt och förståelse för de
krav som ställs på bärande konstruktioners bärförmåga och
säkerhet. Vidare ska studenten efter genomförd kurs kunna
analysera och dimensionera enklare bärande konstruktionselement
samt förstå hur en byggnad fungerar utifrån de ställda
kraven.

Mål
Kunskap och förståelse
För godkänd kurs skall studenten

Kunna analysera en byggnads bärande funktion samt de olika
konstruktionselementens funktion
Kunna identifiera relevanta yttre laster som kan påverka en
byggnads bärande funktion
Visa förståelse för att utformningen av konstruktionselement
och byggnader sker i samverkan mellan konstruktiva krav och andra
aspekter, exempelvis ekonomi, estetik och innemiljö.


Färdighet och förmåga
För godkänd kurs skall studenten

Kunna dimensionera enklare bärande element med hänsyn till
yttre laster, materialegenskaper och brukarkrav.
Kunna utforma konstruktionslösningar för enklare byggnader
med hänsyn till elementens egenskaper och detaljutformning.
Kunna utforma byggnader med hänsyn till
stomstabilisering.
Uppvisa förmåga att skriftligt redogöra för
förutsättningarna som använts vid dimensioneringen av en byggnad
samt skriftligt och genom ritningar redovisa resultaten av
dimensioneringen.


Värderingsförmåga och förhållningssätt
För godkänd kurs skall studenten

Kunna värdera de förutsättningar som använts i
dimensioneringsprocessen och bedöma relevansen av dessa.
Kunna söka och värdera information baserat på uppnådda
kunskaper.


Kursinnehåll
Dimensioneringsprinciper, säkerhetsprinciper och laster som
påverkar byggnads- och anläggningskonstruktioner. Element i den
bärande stommen. Stomstabilisering. Konstruktionsmaterialen stål,
trä, betong och murverk. Dimensionering för böjande moment,
normalkraft, samtidigt moment och normalkraft, tvärkraft,
deformationer och svängningar. Konstruktiv utformning av detaljer,
knutpunkter och förband. Brandskydd av konstruktioner.
I kursen ingår moment som ger träning i redovisningsteknik och
CAD.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Laborationsuppgift och konstruktionsuppgift som bedöms och poängsätts samt en skriftlig tentamen. Laborationsuppgiften genomförs i grupp, maximalt fyra personer. Poängsätts, ska vara godkänd för slutbetyg. Konstruktionsuppgiften genomförs i grupp, maximalt tre personer. Omfattar dimensionering av bärande system i hallbyggnad, redovisning i rapport samt ritningar. Poängsätts, ska vara godkänd för slutbetyg. Slutbetyg i kursen bestäms utifrån resultateten från laborationsuppgift, konstruktionsuppgift samt tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursinnehållet 
Kod: 0217. Benämning: Inlämningsuppgifter. 
Antal högskolepoäng: 3. Betygsskala: UG.  Prestationsbedömning: Två skriftliga, poängsatta rapporter med ritningar som skall vara godkända för att erhålla slutbetyg. 
  Delmomentet omfattar: Rapport 1: labbrapport med redogörelse för frågeställning, försöksupplägg, resultat, analyser och slutsatser. Tydliga skisser och diagram med nödvändiga förklaringar krävs.

Rapport 2: en projektuppgift som innebär att det bärande systemet till en byggnad ska dimensioneras. Dimensioneringsgång, förutsättningar och resultat ska redovisas. Redovisning ska även ske i form av ritningar.

Kraven på rapporterna är sådana att inte bara beräkningarna bedöms utan även kvaliteten på presentationen bedöms, dvs. rapporten ska vara av beskrivande karaktär och inte bara innehålla beräkningsgång och resultat.
 
Antagningsuppgifter
Förutsatta förkunskaper: VBM012 Byggnadsmaterial ELLER VBMA30 Byggnadsmaterial
OCH
VSMA05 Byggnadsmekanik ELLER FME602 Strukturmekanik ELLER VSMA20 Strukturmekanik
Begränsat antal platser: Nej
Kursen överlappar följande kurser: VBK012, VSM140, VSM611, VSMF10, VBKF10, VBK013
Kurslitteratur

Isaksson I., Mårtensson A., Thelandersson S.: Byggkonstruktion. Studentlitteratur, 2017, ISBN: 9789144118369. Utgåva 3.
Isaksson I. och Mårtensson A.: Byggkonstruktion: regel- och formelsamling. Studentlitteratur, 2017, ISBN: 9789144118628. Utgåva 3.
Programledning V: Anvisningar för rapporter på V-programmet. 2015. Finns tillgänglig på programmets hemsida.
M. Molnár och T. Gustavsson: Dimensionering av murverkskonstruktioner. 2019. Kan köpas genom avdelningen.


Kontaktinfo och övrigt
Kursansvarig: Miklós Molnár, miklos.molnar@kstr.lth.se
Hemsida: http://www.kstr.lth.se
Övrig information: Kurshemsidan finns på Live@Lund.se. Registrerade studenter får inloggning till kurshemsidan. Kort info finns på www.kstr.lth.se/utbildning.



