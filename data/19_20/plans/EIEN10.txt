
Kursplan 2019/20 EIEN10





Kursplan för
Vindkraftsystem
Wind Power Systems
EIEN10, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Valfri för: E4-em, F4, F4-es, M4-en, W5-es
Undervisningsspråk: Kursen ges på begäran på engelska

Syfte
Kursen syftar till att ge grundläggande kunskaper inom
vindkraft och dess användning i samhället. Den syftar även till
att på ett ingenjörsmässigt sätt identifiera och förklara
vindkraftteknik och -system samt deras integrering i
kraftsystemet. Kursen har stor relevans för en hållbar utveckling
av energisystemet där vindkraft för tillfället är den mest
expansiva förnybara energikällan med en årlig global
utbyggnadstakt på ca 20 %.
Behovet av elektrisk energi växer ständigt samtidigt som
kraven på miljövänlig elproduktion ökar. Utbyggnaden av
miljövänliga alternativ ökar successivt till följd av ökade
nationella mål på förnybar elproduktion. I Sverige finns
elcertifikatsystemet som är drivkraften för utbyggnaden av
förnybar elproduktion med 17 TWh fram till år 2016 jämfört med
år 2002 varav vindkraft beräknas stå för 10 TWh.
Energimyndigheten har dessutom föreslagit ett nytt planeringsmål
för vindkraftens elproduktion med 30 TWh per år till 2020. I takt
med att andelen förnybar elproduktion ökar ställs högre krav
på kraftsystemet till följd av minskade reglermarginaler. För
att behålla elförsörjningens höga driftsäkerhet kommer även
kraven på vindkraftsystem att öka.
I kursen beskrivs nuläget och möjligheterna för vindkraften
att bidra till energiförsörjningen i Sverige och internationellt.
Vi studerar bland annat vinden som energiresurs, verkens produktion
och uppbyggnad samt miljöfrågor.

Mål
Kunskap och förståelse
För godkänd kurs skall studenten
Kunna
 

förstå vindens och omgivningens betydelse för att bedöma
platsval för anläggning
redogöra för olika vindkraftskonstruktioner med deras för-
och nackdelar
beskriva en vindkraftanläggning på både komponent- och
systemnivå
redogöra för olika reglermetoder och begränsningar av
vindkraftverk
förstå betydelsen av inbördes placering av vindkraftverk i
en anläggning
förstå de tekniska krav (grid codes) som gäller i samband
med inkoppling till nätet
inse betydelsen av små- och storskalighet och dess påverkan
på kraftsystemet
redogöra för de viktigaste momenten inom projektering,
konstruktion och drift & underhåll
redogöra för hur vindkraftverk påverkar miljön


Färdighet och förmåga
För godkänd kurs skall studenten
Kunna
 

informera om och beskriva vindkraftsystem på ett objektivt
sätt
utföra dimensionerande beräkningar för vindkraftverk
formulera en matematisk modell av ett vindkraftverk utifrån
information om de ingående komponenterna och hur de samverkar
analysera vindresurs och estimera årlig produktion för
vindkraftsystem
relatera anläggningsplats, placering av verk, rotordiameter,
generatorkapacitet och verkningsgrad för val av design och
optimering av elproduktion
relatera val av design och vindkraftskonstruktion för
bedömning av robusthet och tillgänglighet
göra en ekonomisk analys av en vindkraftanläggning


Värderingsförmåga och förhållningssätt
För godkänd kurs skall studenten

visa insikt i vindkraftens möjligheter och begränsningar och
dess roll i samhället
objektivt bedöma för och emot integrering av vindkraft
geografiskt lokalt men även nationellt och ur ett globalt
perspektiv.


Kursinnehåll

Historisk överblick av vindkraftens utveckling och dess
geografiska expansion
Vindpotential och dess fysikaliska bakgrund. Påverkan av
terräng vid val av anläggningsplats. Energiinnehåll och
produktionsberäkning.
Teknik och system för vindkraftanläggningar. Funktion och
egenskaper för olika konstruktioner. Styrning, reglering och
drift
Storskalig och småskalig utbyggnad. Exempel på storskalig
havsbaserad anläggning.
Design och dimensionering för optimering av produktion,
tillgänglighet och kostnad.
Integrering av vindkraftsystem till kraftsystemet.
Anslutningskrav och systemtjänster.
Vindkraftens påverkan på Elmarknaden.
Modellering, simulering och analys av vindkraftsystem.
Arbetsmoment inom projektering, konstruktion och drift &
underhåll.

Inlämningsuppgifter, projektuppgift samt laboration
Studiebesök hos kraftbolag med vindkraftanläggning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs fullgörande av en laboration med förberedelseuppgifter, en simuleringsuppgift, en designövning, två inlämningsuppgifter, projektuppgift samt skriftlig sluttentamen som innefattar uppgifter med både problemlösning och teorifrågor.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Vindkraftsystem. 
Antal högskolepoäng: 7,5. Betygsskala: TH. 
Kod: 0211. Benämning: Laborationer och projekt. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: ESSF15 Elenergiteknik (E+W), MIE012, EIEF35 Elektroteknikens grunder (M), ETE115, EITF90 Ellära och elektronik (F).
Begränsat antal platser: Nej
Kurslitteratur

James F. Manwell, Jon G. McGowan, Anthony L. Rogers: Wind Energy Explained, Theory, Design and Application. 2009, ISBN: 9780470015001.


Kontaktinfo och övrigt
Kursansvarig: Dr Jörgen Svensson, jorgen.svensson@iea.lth.se
Hemsida: http://www.iea.lth.se/wps



