
Kursplan 2019/20 EXTF85





Kursplan för
Partikelfysik, kosmologi och acceleratorer
Particle Physics, Cosmology and Accelerators
EXTF85, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Valfri för: F4, F4-aft
Undervisningsspråk: Kursen ges på begäran på engelska

Syfte
Kursens syfte är att ge en övergripande redogörelse för de
fundamentala upptäckter, som gjorts inom partikelfysiken de
senaste decennierna och som lett fram till dagens bild av materiens
uppbyggnad baserad på subnukleära beståndsdelar. En introduktion
till de kvantfältteorier som utvecklats för att beskriva
växelverkan mellan materiens byggstenar ges. Vidare kommer de
grundläggande begreppen inom acceleratorteknologin samt den
experimentella tekniken som används i dagens elektroniska
detektorer att gås igenom. I kursen ingår också en laboration,
som avser att mäta livstiden hos kosmiska muoner.

Mål
Kunskap och förståelse
För godkänd kurs skall studenten
· Beskriva materiens uppbyggnad av kvarkar och leptoner i
standardmodellen.

Beskriva de fundamentala växelverkningarna i
standardmodellen
Redogöra för de grundläggande observationerna som lett till
standardmodellen
Diskutera förutspådda fenomen bortom standardmodellen.
Vara orienterad om den aktuella forskningsfronten i
högenergifysik
Redogöra för universums utveckling, framför allt ur
partikelfysikperspektiv
Redogöra för konsekvenser på partikelnivå av
astrofysikaliska observationer
Redogöra för olika partiklars växelverkan med materia,
speciellt detektormaterial
Redogöra för hur man identifierar partiklar och bestämmer
deras rörelsemängd.
Redogöra för sekundära strålar av neutroner, myoner, pioner
och fotoner vid t.ex. ESS och MAX.
Vara orienterad om acceleratorers användning för
materialstudier och medicinska tillämpningar


Färdighet och förmåga
För godkänd kurs skall studenten

Åskådliggöra reaktioner och sönderfall med
Feynmandiagram
Göra kvantitativa beräkningar på reaktioner och sönderfall
med relativistisk kinematik
Använda metoden med fyrmomentum för kvantitativa kinematiska
beräkningar
Tillämpa bevaringsregler på reaktioner och sönderfall
Koppla upp en elektronisk detektion av myoner från den
kosmiska strålningen och mätning av tiden till sönderfall.
Med hjälp av MATLAB bestämma myonens livstid från de
uppmätta värdena samt att generalisera livstidsmätningar på
tidskalor för svaga sönderfall.
Beräkna laddade partiklars rörelse i elektriska och
magnetiska fält


Värderingsförmåga och förhållningssätt
För godkänd kurs skall studenten

Värdera naturvetenskapens bild av materiens uppbyggnad
baserat på experiment, modellbildning och teorier.
Värdera naturvetenskapes bild av universums uppbyggnad och
utveckling baserat på observationer, modellbildning och
teorier.


Kursinnehåll
Kursen består av 2 moment, partikelfysik och kosmologi, 6
högskolepoäng (hp), samt acceleratorer och deras användning,
1.5hp.
Studenten ges en översikt över elementarpartiklar och deras
växelverkan. Leptoner, kvarkar och sammansatta partiklar
diskuteras, samt den elektromagnetiska, svaga och starka kraften
och dess kraftförmedlare. Reaktioner och sönderfall representeras
med Feynmandiagram. Speciellt införs partikelfysikens
standardmodell med den elektrosvaga växelverkan och
kvantkromodynamik. Higgs mekanismen introduceras och möjliga
teorier bortom standard-modellen diskuteras tillsammans med en
orientering om forskningsfronten i högenergifysik. Universums
expansion och utveckling och kosmologins relation till
partikelfysiken diskuteras. De viktigaste obesvarade frågorna i
kosmologin, som mörk materia och asymmetrin mellan materia och
antimateria uppmärksammas.
Metoder att bestämma identitet och rörelsemängd av partiklar
gås igenom samt principen för högenergifysikexperiment.
Experimentella studier av subatomära system kräver
partikelstrålar med hög energi. Partikelacceleratorer används
numer även i samhället i stort, t.ex. för medicinska
tillämpningar och för materialstudier i fysik, farmakologi,
biologi, kemi etc. Principerna för acceleration, främst
synkrotron och linjäraccelerator, och lagring av partikelstrålar
gås igenom. Exempel tas från den subatomära fysikens frontlinje,
LHC vid CERN, samt de för materialstudier aktuella MAX och ESS i
Lund. För dessa studeras även hur sekundära strålar av fotoner
och neutroner skapas för användning för olika
tillämpningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Muntlig tentamen, godkända hemuppgifter, godkänd laborationsrapport samt obligatoriskt studiebesök/obligatorisk uppsats.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FAFF10 Atom- och kärnfysik med tillämpningar.
Begränsat antal platser: Nej
Kursen överlappar följande kurser: EXTF05, FKF050
Kurslitteratur

Kompendium ”Particle Physics and Cosmology”, tillgängligt från Kurslaboratoriet.
B.R. Martin and G. Shaw, Particle Physics, , John Wiley & Sons, 3 utgåva.
ISBN 0-471-97285-1.
Skrivet material som delas ut i samband med lektioner.
Kompletterande läsning:.
Williams, W.S.C.: Nuclear and Particle Physics, Oxford Science Publications.


Kontaktinfo och övrigt
Kursansvarig: Caterina Doglioni, caterina.doglioni@hep.lu.se
Hemsida: https://www.fysik.lu.se/index.php?id=108305
Övrig information: Kursen ges av naturvetenskapliga fakulteten och följer inte läsperiodsindelningen.



