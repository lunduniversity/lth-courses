
Kursplan 2019/20 KASN25





Kursplan för
Polymerkemi
Polymer Chemistry
KASN25, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Valfri för: K4-m, N4-m
Undervisningsspråk: Kursen ges på engelska

Syfte
Kursen skall ge de specialkunskaper som fordras för att
kunna:

tillgodogöra sig modern polymerkemisk litteratur
delta i kemiskt inriktat forsknings- och utvecklingsarbete inom
polymerframställande och polymeranvändande industri.


Mål
Kunskap och förståelse
För godkänd kurs skall studenten

Kunna utförligt beskriva och analysera allmänna
polymerisationsreaktioner med kedje- och stegvis mekanism
Kunna utförligt beskriva principerna för de viktigaste
metoderna för bestämning av molekylvikter och
molekylviktsfördelningar.
Kunna generellt beskriva och förklara polymerers löslighet
och egenskaper i lösning utifrån termodynamiska begrepp
Kunna förklara generell kemisk nedbrytning av polymerer och
beskriva olika strategier att stabilisera polymera material


Färdighet och förmåga
För godkänd kurs skall studenten

Kunna utvärdera enkla metoder för polymerisation och
karakterisering av polymerer utifrån beskrivningar, tillämpa
dessa praktiskt och sammanställa resultaten i skriftliga rapporter
på engelska
Kunna lösa komplexa polymerkemiska problem genom beräkningar
utifrån teori
Kunna förstå och uttnyttja polymerkemiska begrepp på
engelska i tal och skrift


Värderingsförmåga och förhållningssätt
För godkänd kurs skall studenten

Ha insikter om kemiskt inriktad verksamhet inom
polymerframställande och polymeranvändande industri


Kursinnehåll
Kursen behandlar huvudområdena polymerisation, polymerer i
lösning och nedbrytning av polymerer:
 

Polymerisation: stegvis polymerisation, radikalpolymerisation,
jonisk polymerisation, polymerisation genom organometallisk
katalys, stereokemi, sampolymerisation
Polymerer i lösning: polymerers löslighet, polymerlösningars
termodynamik, fysikaliska egenskaper hos polymerer i lösning
Karakterisering av polymerer: viskosimetri, gelkromatografi,
spektroskopi, osmometri, molekylviktsfördelningar
Nedbrytning av polymerer: nedbrytningsmekanismer, mätmetoder,
stabilisering av polymerer

Kursens teoretiska innehåll behandlas på föreläsningar.
Studenternas förmåga att lösa polymerkemiska problem tränas
under räkneövningar. Genom individuella inlämningsuppgifter
tränas dessutom studenternas i att självständigt lösa problem.
Utvalda huvudmoment i kursen belyses praktiskt genom laborationer i
grupp, och genom studiebesök hos lokal polymertillverkade och
polymeranvändande industri får studenterna en inblick i modern
polymerkemisk produktion och utvecklingsarbete.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Godkända laborationsrapporter och inlämningsuppgifter, samt deltagande på obligatoriska studiebesök hos industrin. Tentamensresultat ger slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KASF05 Material- och polymerteknologi eller KASF10 Funktionella material.
Begränsat antal platser: 20
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: KTE080
Kurslitteratur

J.M.G. Cowie, V. Arrighi: Polymers: Chemistry & Physics of Modern Materials, 3rd edition. CRC Press, 2008, ISBN: 978-0-8493-9813-1.
Utdelade laborationshandledningar, problemsamling, mm.


Kontaktinfo och övrigt
Kursansvarig: Baozhong Zhang, baozhong.zhang@chem.lu.se
Hemsida: https://liveatlund.lu.se/departments/CAS/KASN25/Pages/default.aspx



