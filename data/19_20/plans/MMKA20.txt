
Kursplan 2019/20 MMKA20





Kursplan för
Produktutveckling
Product Development
MMKA20, 4 högskolepoäng, G1 (Grundnivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på engelska

Syfte
Kursen skall ge kursdeltagen verktyg som underlättar
kommunikationen och samarbetet med olika kategorier av medlemmar i
ett produktutvecklingsteam, t ex maskiningenjörer,
elektroingenjörer, marknadsspecialister, produktionsexperter etc.
Kursen ger grundläggande kunskaper om strategier, begrepp och
metodik vid produktutveckling och hur man med hjälp av avancerad
teknik åstadkommer snabb prototypframtagning. Vidare skall kursen
ge grundläggande kunskaper i form av procedurer, metoder och
tekniker som utnyttjas i metodiskt/systematiskt
utvecklingsarbete.

Mål
Kunskap och förståelse
För godkänd kurs skall studenten

utifrån en given uppdragsbeskrivning kunna strukturera,
planera och genomföra den del av produktutvecklingsarbetet som
innefattar vissa delar av  processens koncept - eller
principutvecklingsfas.
muntligen och skriftligen, självständigt eller i grupp, kunna
redovisa resultatet från ett utvecklingsprojekt - i form av
resultat och process


Färdighet och förmåga
För godkänd kurs skall studenten

i form av ett grupparbetete, kunna genomföra den del av ett
produktutvecklingsprojekt som avser  vissa delar i en koncept- /
principutvecklingsfas
ha sådana insikter om metoder, tekniker och terminologi
avseende ovan nämnda utvecklingsaktiviteter
att kursdeltagaren kan kommunicera sina resultat från dessa i
såväl tal som skrift


Kursinnehåll
Kursen omfattar primärt konceptutveckling inom ramen för
produktutvecklingsprocessen. Inledningsvis föreläses teorin,
varefter ett tillämpningsprojekt genomförs. Varje projektarbete
redovisas i form av en rapport och en presentation – gemensam
för varje projektgrupp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: I kursen ingår ett obligatoriskt projektarbete, vilket utförs i projektgrupper. Projektarbetet redovisas i form av en rapport, gemensam för hela gruppen. Projektarbetet bedöms i skalan TH och alla gruppmedlemmar erhåller det för respektive projektarbete uppnådda projektbetyget, vilket också blir slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: MMKA01
Kurslitteratur

Ulrich, K. & Eppinger, S.: Product Design and Development. McGraw-Hill International Edition, 2012, ISBN: 978-007-108695-0. 5:e utgåvan. Alternativt 4:e utgåvan (2008) eller svenska utgåvan.


Kontaktinfo och övrigt
Kursadministratör: Cilla Perlhagen, cilla.perlhagen@design.lth.se
Kursansvarig: Damien Motte, damien.motte@design.lth.se
Hemsida: http://www.product.lth.se/education/



