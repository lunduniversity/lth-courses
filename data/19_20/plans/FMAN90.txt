
Kursplan 2019/20 FMAN90





Kursplan för
Fördjupningskurs i valt område av matematiken
Advanced Course in a Selected Area of Mathematics
FMAN90, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: D4, F4, Pi4
Undervisningsspråk: Kursen ges på begäran på engelska

Syfte
Kursens syfte är att ge den matematikintresserade teknologen
möjlighet att utvidga sina kunskaper i en gren av matematiken som
är relevant för tillämpningar eller modern forskning.

Mål
Kunskap och förståelse
För godkänd kurs skall studenten

kunna uppvisa en fördjupad förståelse för ett specifikt
område inom matematiken.


Färdighet och förmåga
För godkänd kurs skall studenten

självständigt kunna behandla problem inom det aktuella
området
kunna använda nya verktyg från kursen för att effektivt
lösa problem från tidigare matematikkurser
både skriftligt och muntligt kunna kommunicera avancerade
matematiska resonemang inom kursens ram.


Värderingsförmåga och förhållningssätt
För godkänd kurs skall studenten

kunna beskriva begrepp och verktyg mer moget än tidigare, och
ur nya perspektiv
kunna uppvisa förmåga att angripa nya problemställningar med
anknytning till kursen.


Kursinnehåll
Varierar beroende på ämnet. Tema för kursen under
vårterminen år N, och förutsatta förkunskaper, publiceras på
kurshemsidan  i mars år N-1.
Exempel på tänkbara ämnen är Avancerad komplex
analys (fortsättningskurs i Funktionsteori),
Geometri och datoralgebra, Integralekvationer, Spektralteori och
Grafteori.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig och/eller muntlig tentamen enligt beslut av examinator.
Inlämningsuppgifter kan förekomma. Information om detta skall finnas tillgänglig då LTH-studenterna skall välja kurs.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Varierar beroende på ämnet. 
Begränsat antal platser: Nej
Kurslitteratur

Kurslitteraturen beror på det aktuella temat. Information om vilken litteratur som kommer att användas följande vårtermin kommer att finnas på http://www.maths.lth.se/course/advmathcourse/ senast vid läsårets start.


Kontaktinfo och övrigt
Studierektor: Anders Holst, studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/advmathcourse/



