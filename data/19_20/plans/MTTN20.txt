
Kursplan 2019/20 MTTN20





Kursplan för
Informationssystem för logistik och försörjningskedjor
Supply Chain Information Systems
MTTN20, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Alternativobligatorisk för: MLOG2
Valfri för: E5-pla, I5-lf, M5-lp
Undervisningsspråk: Kursen ges på engelska

Syfte
Kursen skall ge en övergripande bild av och förståelse för
utvärdering, val, implementering och användning av
informationssystem och inom logistik och försörjningskedjor,
såsom affärssystem och olika typer av system för design,
planering och styrning av försörjningskedjor. Studenterna skall
bli familjära med olika typer av informationssystem och dess
fördelar och nackdelar, genom gästföreläsningar, laborationer
och företagsprojekt. Studenterna kommer gruppvis att arbeta med
kartläggning och analys av såväl generella systemstrukturer som
specifika tillämpningsområden.

Mål
Kunskap och förståelse
För godkänd kurs skall studenten
• ha erhållit en förståelse för informationssystem i
försörjningskedjor och dessas tillämpningsområden
• ha erhållit en förståelse för systemuppbyggnad, val av
system, samt implementering och användning av informationssystem i
försörjningskedjor
• ha erhållit en förståelse för de kriterier, den kunskap
och de färdigheter som krävs för att utvärdera olika system
inom försörjningskedjan

Färdighet och förmåga
För godkänd kurs skall studenten
• kunna kritiskt utvärdera fördelar och nackdelar med
informationssystem inom försörjningskedjan
• kunna identifiera kritiska framgångsfaktorer vid
implementering av informationssystem
• kunna kartlägga och analysera systemstrukturer och specifika
system i praktiska fall
 

Värderingsförmåga och förhållningssätt
För godkänd kurs skall studenten
• ha en förmåga att värdera betydelsen av
informationssystem för effektiviteten i försörjningskedjor
• ha utvecklat en insikt i hur informationssystem för
försörjningskedjor fungerar

Kursinnehåll
Kursen innefattar föreläsningar, gästföreläsningar,
laborationer och projektarbete. Föreläsningarna introducerar
studenterna till olika informationssystem för
försörjningskedjor. Gästföreläsningar ger specifik
systemkunskap inom valda områden från systemleverantörer samt
erfarenhetsmässiga perspektiv från användare i industrin.
Laborationer ger studenterna djupare kunskap samt exponerar dem
för hur specifika applikationer fungerar i praktiken. Studenterna
kommer även att genomföra ett grupparbete i projektform, i
samarbete med industriföretag.
Kursen kommer att behandla följande teman:
• Fördelar med informationssystem i försörjningskedjor
• Systemarkitektur och funktionalitet
• Innehåll och användningsområde för olika typer av
informationssystem för försörjningskedjor
• Implementeringsaspekter

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Projektarbeten i grupp, samt individuella uppgifter. Obligatorisk närvaro kan förekomma i vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Projekt. 
Antal högskolepoäng: 6. Betygsskala: UG.  Prestationsbedömning: Godkända projekt. 
Kod: 0215. Benämning: Individuell uppgift. 
Antal högskolepoäng: 1,5. Betygsskala: UG.  Prestationsbedömning: Godkända individuella uppgifter. 
Antagningsuppgifter
Förkunskapskrav:
MTTF01 Logistik eller MTTF25 Logistik och verksamhetsstyrning, 
samt minst två av följande: MTTN25 Materialhantering, MIOF10 Material- och produktionsstyrning, MTT045/MTTN70 Internationell distributionsteknik och MTT240/MTTN80 Logistik i försörjningskedjor. 



Begränsat antal platser: Nej
Kursen kan ställas in: Om färre än 16 anmälda.
Kurslitteratur

No particular textbook. Övrig litteratur meddelas senare.


Kontaktinfo och övrigt
Kursansvarig: Jan Olhager, jan.olhager@tlog.lth.se
Hemsida: http://www.tlog.lth.se



