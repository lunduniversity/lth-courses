
Kursplan 2019/20 VTVF95





Kursplan för
Vägkonstruktion och VA-system
Road Construction and Water Systems
VTVF95, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYV2
Undervisningsspråk: Kursen ges på svenska

Syfte
Kursen avser att ge grundläggande kunskaper inom väg- och
gatubyggnad och VA-system. Efter genomgång av kursen skall
studenten ha kunskaper om hur planering och genomförande av olika
väg- och gatuprojekt fungerar och hur olika intressenter påverkar
processen.

Mål
Kunskap och förståelse
För godkänd kurs skall studenten

Förklara och använda grundläggande begrepp inom vägbyggnad
och VA-system
Ha en övergripande förståelse för den del av samhällets
infrastruktur som utgörs av va-verksamhet
Ha grundläggande kunskap i planering, beräkning och
projektering av allmänna va-anläggningar
Kunna förklara och använda begrepp som kraft och moment
Kunna använda samband mellan last och deformation


Färdighet och förmåga
För godkänd kurs skall studenten

Konstruera ett arbetsrecept för en standardasfaltbeläggning
samt utvärdera massans egenskaper utifrån uppsatta krav enligt
rådande specifikationer
Kunna ta reda på ett områdes behov av va-tekniska
lösningar
Kunna genomföra dimensionering av ett mindre
va-ledningsnät


Värderingsförmåga och förhållningssätt
För godkänd kurs skall studenten
Förstå betydelsen av beröringspunkterna i en systematisk
planering och genomförande av anläggningar och analysera den
tillgängliga informationen att utvärdera reliabiliteten hos
resultaten utifrån tillgänglig information

Kursinnehåll

Beräkning av spänningstillstånd, sättning och bärförmåga
i jord
Mätmetoder från terrass till färdig yta och
kvalitetssäkring
Val av beläggningstyper. Kriterier för val av
asfaltbeläggningar
Dimensionering av överbyggnader. Materialegenskaper
Allmän översikt över urbana va-system från råvattenintag
till utsläpp i recipient
Beräkning av dimensionerande flöden, för dricksvatten och
avloppsvatten
Hantering av olika sorters ”urbant” vatten i ett
planeringsskede för ett område
Dimensionering av anläggningsdelar i det urbana
va-systemet


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både i grupp och individuellt. Gruppexaminationen är baserad på skriftligt presentation av inlämningsuppgifter. Den individuella examinationen sker skriftligt med både teori och räkneuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VTVA45 Väg- och järnvägsteknik
Begränsat antal platser: Nej
Kursen överlappar följande kurser: VTVF60, VVBF25
Kurslitteratur

Sven Agardh & Ebrahim Parhamifar: Vägbyggnad. Liber, 2014, ISBN: 978-91-47-09346-5.
Viveka Lidström: Kompendium i VA- System.


Kontaktinfo och övrigt
Examinator: Ebrahim Parhamifar, Ebrahim.Parhamifar@tft.lth.se
Kursansvarig: Maya Sheidaei, Maya.Sheidaei@tft.lth.se
Hemsida: http://www.tft.lth.se/utbildning/grundutbildning/
Övrig information: Kursen ges vid Campus Helsingborg



