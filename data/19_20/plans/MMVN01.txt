
Kursplan 2019/20 MMVN01





Kursplan för
Aerodynamik och kompressibel strömning
Aerodynamics and Compressible Flow
MMVN01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-en, M4-bem
Undervisningsspråk: Kursen ges på svenska

Syfte
Kursen syftar till fördjupade kunskaper och färdigheter inom
aerodynamik och kompressibel strömning, samt en generellt ökad
förståelse för aerodynamisk utformning av omströmmade kroppar,
speciellt vingar och andra bärande ytor.

Mål
Kunskap och förståelse
För godkänd kurs skall studenten
kunna definiera och/eller klargöra kortfattat vissa
grundläggande och mer avancerade begrepp och fenomen inom
aerodynamik och kompressibel strömning, exempelvis tryckcentrum,
cirkulation, hastighetspotential, Kutta-Joukowskis
lyftkraftsteorem, virvelskikt, kordalinje, von Kármáns loglag,
gränsskiktsavlösning, Machvinkel och kompressionsstöt
förstå generellt och redovisa i viss detalj ett antal
grundläggande och mer avancerade strömningssamband, exempelvis
Lanchester-Prandtls lyftlinjeteori och Prandtl-Meyers teori för
sneda stötar och expansionsvågor
förstå uppkomsten av strömningsförluster och
strömningsrelaterade krafter vid teknisk aerodynamisk
utformning

Färdighet och förmåga
För godkänd kurs skall studenten
kunna bedöma rimlighet och noggrannhet avseende ingångsdata
och beräknade resultat
kunna genomföra elementär analys av laminära och turbulenta
gränsskikt, strömningsmotstånd och lyftkrafter på omströmmade
kroppar, samt en- och tvådimensionell kompressibel strömning
kunna genomföra detaljerad strömningsteknisk analys av
subsonisk och supersonisk strömning kring bärande ytor (vingar)
och kompressibel strömning i rör och munstycken

Värderingsförmåga och förhållningssätt
För godkänd kurs skall studenten
kunna kommunicera muntligt och skriftligt med kursens lärare
och övriga kursdeltagare avseende grundläggande
strömningsmässiga fenomen och problemställningar
kunna kommunicera skriftligt på ett välstrukturerat,
förståelseinriktat och illustrativt sätt avseende projektrapport
och annan skriftlig examination

Kursinnehåll
Översikt och historik; grundläggande principer, koncept och
ekvationer; potentialströmning; inkompressibel strömning kring
bärande ytor (vingteori); laminära gränsskikt; introduktion till
turbulens och turbulenta gränsskikt; trubbiga kroppars
aerodynamik; raka och sneda stötar samt expansionsvågor;
kompressibel strömning i rör och munstycken; subsonisk och
supersonisk strömning kring vingprofiler.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker via bedömning av individuella skriftliga hemuppgifter och laborationsredogörelser, skriftlig och muntlig redovisning av projektrapport i grupp, samt ett skriftligt teoriprov (utan hjälpmedel). Betyget bestäms av en viktad total poängsumma som består av resultat vid godkänt prov, godkänd projektredovisning, samt ev. bonuspoäng från godkända hemuppgifter, enligt särskild formel.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMVF01 Termodynamik och strömningslära


Förutsatta förkunskaper: FMEA30 Mekanik.
Begränsat antal platser: Nej
Kurslitteratur

Anderson, Jr., J. D: Fundamentals of Aerodynamics, Fifth Edition in SI Units. McGraw-Hill, 2011, ISBN: 978-007-128908-5.


Kontaktinfo och övrigt
Kursansvarig: prof. Johan Revstedt, Johan.Revstedt@energy.lth.se
Kursansvarig: Prof. Christoffer Norberg, Christoffer.Norberg@energy.lth.se
Hemsida: http://www.energy.lth.se



