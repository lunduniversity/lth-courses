
Kursplan 2019/20 FMSF55





Kursplan för
Matematisk statistik, allmän kurs
Mathematical Statistics, Basic Course
FMSF55, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C2, M3
Undervisningsspråk: Kursen ges på svenska

Syfte
Kursen ska ge studenten grunderna i matematisk modellering av
slumpmässig variation och förståelse för
principerna bakom statistiska analyser. Den ska också ge
studenterna en verktygslåda med de vanligaste modellerna och
metoderna samt förmågan att använda dessa i olika praktiska
situationer.
Kursen fyller två syften. Dels är den en allmänbildningskurs
i matematisk statistik, dels ska den ge en grund för vidare
studier.
Allmänbildningen behövs för den som i sitt yrkesliv inte
nödvändigtvis kommer att syssla med statistiska
analyser dagligen men som kan förväntas behöva genomföra
enklare statistiska tester ibland och presentera resultatet för
sina kollegor. Man förväntas då också kunna läsa och
värdera andras analyser.
Kursen ska också ge en grund för vidare studier, både i
sannolikhetsteori, inferensteori och i tillämpningsämnen som,
t.ex. försöksplanering, reglerteknik, processreglering och
logistik.

Mål
Kunskap och förståelse
För godkänd kurs skall studenten

kunna relatera frågeställningar om slumpmässig variation och
observerade data, så som de uppträder i tillämpningar, till
begreppen slumpvariabler, fördelningar och samband mellan
variabler,
kunna förklara begreppen oberoende, sannolikhet, fördelning,
väntevärde och varians,
kunna beräkna sannolikheten för en händelse samt
väntevärde och varians utifrån en given fördelning,
kunna beskriva grundläggande tekniker för statistisk
slutledning och kunna använda dem på enklare statistiska
modeller,
förstå att ett statistiskt samband mellan två variabler inte
nödvändigtvis betyder orsak-verkan.


Färdighet och förmåga
För godkänd kurs skall studenten

kunna konstruera en enkel statistisk modell utifrån ett
problem hämtat ut verkligheten eller från ett insamlat
datamaterial,
kunna använda ett beräkningsprogram för simulering och
tolkning av statistiska modeller samt för analys av data,
kunna välja, modifiera, utföra och tolka en statistik
procedur som besvarar en given statistisk frågeställning,
kunna använda statistiska termer inom området i skrift.


Värderingsförmåga och förhållningssätt
För godkänd kurs skall studenten

kunna granska en statistisk modell och dess förmåga att
beskriva verkligheten,
kunna granska en enkel mätsituation och bedömma om data
samlas in på ett sätt som gör vidare analys möjlig.


Kursinnehåll
Väntevärde och varians, normalfördelning, binomialfördelning
och andra viktiga fördelningar för mätningar och frekvenser.
Dataanalys. Statistisk inferens: punktskattning, intervallskattning
och hypotesprövning. Metoder för normalfördelade observationer.
Approximativa metoder grundade på normalfördelning. Jämförelser
mellan väntevärden, spridningar och fördelningar. Skattning av
felkvot. Sambandsanalys och kalibrering. Korrelation mellan två
förklarande variabler.Exempel väljes med hänsyn till
studenternas programtillhörighet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, obligatorisk närvaro på laborationerna, godkänd projektrapport och godkänt färdighetsprov.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen. 
Kod: 0217. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Datorlaborationer och skriftlig projektrapport. 
Kod: 0317. Benämning: Färdighetsprov. 
Antal högskolepoäng: 0,5. Betygsskala: UG.  Prestationsbedömning: Datorbaserat test 
Antagningsuppgifter
Förkunskapskrav:
Minst 6 högskolepoäng inom kurserna FMAA01/FMAA05 Endimensionell analys, FMAB30/FMAB35 Flerdimensionell analys


Förutsatta förkunskaper: Endimensionell analys, Linjär algebra och Flerdimensionell analys.
Begränsat antal platser: Nej
Kursen överlappar följande kurser: FMSF25, FMSF45, FMSF50, FMSF70, FMSF75, FMS012, FMS032, FMS033, FMS086, FMS140, FMSF01, MASB02, MASB03, FMS035, FMSF20
Kurslitteratur

Lena Zetterqvist och Johan Lindström: Räkna med variation - Ett arbetsmaterial i sannolikhetslära och statistisk inferens. Studentlitteratur, 2017.
Blom G, Enger J, Englund G, Grandell J, Holst L: Sannolikhetsteori och statistikteori med tillämpningar. Studentlitteratur, 2005, ISBN: 91-44-02442-8.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fms035/
Övrig information: Bytt kurskod från FMS035. Kursen får inte ingå i examen tillsammans med FMSF25 Matematisk statistik - kompletterande projekt.



