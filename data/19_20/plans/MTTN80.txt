
Kursplan 2019/20 MTTN80





Kursplan för
Logistik i försörjningskedjor
Supply Chain Management
MTTN80, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Obligatorisk för: MLOG1
Valfri för: E4-pla, I4-lf, M4-lp
Undervisningsspråk: Kursen ges på engelska

Syfte
Supply chain management kan definieras som ”systematisk och
strategisk koordinering av affärsprocesser och funktioner inom och
mellan företag längs med försörjningskedjan i syfte att
långsiktigt förbättra såväl det enskilda företagets som hela
försörjningskedjans konkurrenskraft”. Följaktligen ger kursen
avancerade kunskaper om logistik från ett
försörjningskedjeperspektiv. Studenten skall få kunskap om
principer och metoder som kan användas för att skapa effektiva
och rationella flöden av varor och information, från
råvaruproducent, längs hela försörjningskedjan till den
konsumerande kunden. Vidare skall kursen ge studenten färdigheter
i att hantera olika metoder och verktyg för att analysera, utforma
och utveckla företags försörjningskedjor. Kursen skall förmedla
en helhetssyn avseende försörjningskedjors drift, ledning och
strategi, samt orientera om några aktuella forskningsområden inom
området..

Mål
Kunskap och förståelse
För godkänd kurs skall studenten

kunna använda teorier, modeller och verktyg för att både
analysera och utvärdera hur logistikprocesser kan koordineras inom
och mellan företag längs försörjningskedjor samt
självständigt planera och utföra design och förändring av
dessa.
förstå hur forskning utförs inom området samt ha fått en
överblick över några aktuella forskningsprojekt.

Detta innebär t.ex att:

självständigt beskriva och problematisera olika
logistikprocesser och deras kopplingar, framförallt mellan
företagen i försörjningskedjorna.
förstå och översiktligt analysera hur materialflödet
interagerar med informationsflödet och finansflödet längs
förädlingskedjor
beskriva och jämföra olika typer av samarbeten och
integration längs försörjningskedjor samt hur dessa
organiseras
förklara och jämföra olika klassiska teorier inom supply
chain management
utförligt beskriva och självständigt
analysera logistikprocesser och hur dessa har integrerats längs
förädlingskedjorna i olika fallstudier och företagsspel
förstå olika aspekter på globalisering av värdekedjor,
inklusive utmaningar relaterade till miljö, etik och olika
regionala legala och fiskala system.
övergripande förstå skillnader i supply chain management
mellan olika industrier
förstå och övergripligt identifiera och hantera olika typer
av risker längs förädlingskedjor
definiera mått på kostnader och prestationer och
problematisera kring mätning och analys av dessa
förstå hur logistiska processer påverkar konkurrenskraft,
ekonomi och tillväxt
få kännedom om minst två pågående forskningsprojekt


Färdighet och förmåga
För godkänd kurs skall studenten
självständigt kunna

analysera och utveckla supply chain management processer genom
att tillämpa teoretiska modeller och praktiska verktyg
påbörja examensarbete inom logistik samt därefter ta sig an
de utmaningar ett första jobb inom logistikområdet innebär.

Studenten förväntas också kunna

använda etablerade facktermer och på ett tydligt sätt
kommunicera logistikproblem, analyser och lösningar.
självständigt utnyttja referenslitteratur, vetenskapliga
publikationer, tillämpade logistikjournaler, konsultrapporter och
Internet för att analysera, värdera och syntetisera praktiska
logistikproblem.
muntligen och skriftligen redogöra för samt diskutera sina
och andras analyser


Värderingsförmåga och förhållningssätt
För godkänd kurs skall studenten

använda ett vetenskapligt förhållningssätt innebärande att
söka, kritiskt bedöma och tillämpa såväl akademisk som
professionell kunskap.
applicera ett kreativt tänkande för att ta till sig, själv
utveckla samt sprida innovationer inom logistikområdet.

Förhoppningsvis kommer studenten att få ett livslångt
intresse för att aktivt bidra till att föra den logistiska
professionen framåt såväl akademiskt som tillämpat.

Kursinnehåll
Kursen består av fem delar: Koncept, Struktur & Processer,
Ledning, Strategi & Samarbete samt Utblick. Först diskuteras
och definieras begreppen processer och försörjningskedja (eng:
supply chain), därefter diskuteras struktur och organisation
utifrån dessa perspektiv. I processdelen av kursen avhandlas
såväl tvärfunktionella som interorganisatoriska processer och
hur dessa kan identifieras och integreras. Olika aspekter på
ledning av försörjningskedjor diskuteras under kursens tredje
del, bl.a. informationsbehov för effektiva processer i
försörjningskedjan, incitaments roll för att inrätta funktioner
och organisationer i den gemensamma kedjan, prestationsmätning.
Fjärde delen behandlar strategiska överväganden i samband med
globalisering och integrerad ledning av försörjningskedjor,
t.ex. hur risker kan hanteras. Femte delen ger en utblick som
exempel på forskning, trender och nyheter. I kursen ges en
obligatorisk tentamen baserad på kurslitteraturen. Under kursen
får studenterna öva sig i användningen av metoder och verktyg
för att analysera och utforma olika processer i
försörjningskedjan, bl.a. genom att analysera, beskriva
och muntligt presentera case/praktikfall/företagsspel.
Uppgifterna är obligatoriska och görs i grupp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För erhållande av slutbetyg krävs godkänd dugga/tentamen och godkända case samt att företagsspelen fullgjorts. Obligatorisk närvaro kan förekomma i vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Logistik i försörjningskedjor. 
Antal högskolepoäng: 3,5. Betygsskala: UG.  Prestationsbedömning: Godkänd tentamen.  Delmomentet omfattar: Behandlar litteratur och föreläsningar. 
Kod: 0217. Benämning: Inlämningsuppgifter. 
Antal högskolepoäng: 4. Betygsskala: UG.  Prestationsbedömning: Inlämningsuppgifter/case betygssätts enligt normal graderad betygsskala. Betyg från inlämningsuppgift utgör 50% och sammanvägs med tentamen för att ge slutbetyget på hela kursen.  Delmomentet omfattar: Inlämningsuppgifterna/casen innebär att i grupp analysera och lösa praktikfall (case, simuleringsspel) samt beskriva och muntligt presentera analysen. 
Antagningsuppgifter
Förkunskapskrav:
MTTF01 Logistik eller MTTF25 Logistik och verksamhetsstyrning


Förutsatta förkunskaper: MTTF10/MTTN25 Materialhantering, MTT045/MTTN70 Internationell distributionsteknik, MIO022/MIOF20 Företagsorganisation, MIOF10 Material- och produktionsstyrning samt MIO040/MIOF25 Industriell ekonomi FK.
Begränsat antal platser: Nej
Kursen överlappar följande kurser: MTT240, MTT016
Kurslitteratur

Referenslitteratur (vetenskapliga artiklar och cases) enligt anvisningar vid kursstart.


Kontaktinfo och övrigt
Kursansvarig: Professor Andreas Norrman, andreas.norrman@tlog.lth.se
Hemsida: http://www.tlog.lth.se
Övrig information: Deltagande vid första undervisningstillfället är obligatoriskt. Uteblivande från detta tillfälle kan medföra uteslutning från kursen.



