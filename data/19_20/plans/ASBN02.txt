
Kursplan 2019/20 ASBN02





Kursplan för
Stadsåterbruk
Sustainable Urban Recycling
ASBN02, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur med fördjupning inom hållbar stadsgestaltning. 
Obligatorisk för: MSUD1
Valfri för: A4
Undervisningsspråk: Kursen ges på engelska

Syfte
Kursen syftar till att utveckla studenternas färdigheter i
gestaltning av hållbara bebyggelsemiljöer med referens till
aktuella internationella tendenser rörande urbana
förändringsprocesser. Detta sker främst genom att studenterna
genomför en avancerad gestaltningsuppgift och därigenom utforskar
stadsgestaltningens olika uttrycksmedel som stadens golv, grönska,
byggnadsvolymer, platsutformning, och andra urbana element.

Mål
Kunskap och förståelse
För godkänd kurs skall studenten

visa fördjupad kunskap om stadsgestaltningens betydelse för
att skapa långsiktigt hållbara urbana sammanhang och
miljöer;
visa insikt om stadsgestaltningens roll som drivkraft för
urbana förändringsprocesser.


Färdighet och förmåga
För godkänd kurs skall studenten

med grund i kvalificerade analyser självständigt kunna
utveckla en rumslig strategi för hållbar omgestaltning av ett
befintligt stadsområde,
visa förmåga att kritiskt och självständigt integrera
kunskap om teoretiska utgångspunkter för hållbar
stadsgestaltning i kreativ problemlösning,
uppvisa avancerad färdighet i självständig, kreativ och
konstnärlig stadsgestaltning på olika skalnivåer;
visa förmåga att visuellt och verbalt kommunicera
designförslag.


Värderingsförmåga och förhållningssätt
För godkänd kurs skall studenten

visa ett kreativt och kvalificerat förhållningssätt till
hållbar stadsgestaltning;
visa förmåga att väga samman vetenskapliga, socioekonomiska,
humanistiska och konstnärliga aspekter i värdering av befintliga
stadsområdens potential för långsiktig hållbarhet;
förstå stadsgestaltningens betydelse för människors urbana
livsvillkor och visa insikt i individers och gruppers olika
erfarenheter av stadsmiljöer.


Kursinnehåll
Kursens fokus är kvalificerad urban gestaltning av långsiktigt
hållbara stadsrum. Kursens huvudsakliga innehåll är en urban
gestaltningsuppgift som hanterar ett stadsområde som står inför
ett förändringstryck. Arbetet följer en tematiskt upplagd
struktur och arbetet spänner över analyser på en övergripande
skalnivå och gestaltning av högre detaljeringsgrad i utvalda
delar av området. Kursens gestaltningsträning stöds av den
teoretiska fördjupning som ges i kursen ASBN06 Stadsåterbruk –
teori och metod (7,5 hp) som läses parallellt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd slutinlämning av projektuppgiften samt minst 80% aktiv närvaro vid seminarier, föreläsningar och genomgångar. Projektförslagets och presentationens kvaliteter värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering eller omarbetning av projektet. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30. Eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASB180, ASBN01
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Ass. professor Peter Siöström, peter.siostrom@arkitektur.lth.se
Kursansvarig: Louise Lövenstierne, louise.lovenstierne@arkitektur.lth.se
Övrig information: Denna kurs läses obligatoriskt tillsammans med den teoretiska fördjupningskursen ASBN06 Stadsåterbruk – teori och metod (7,5 hp).



