
Kursplan 2019/20 FMAF35





Kursplan för
Linjär och kombinatorisk optimering
Linear and Combinatorial Optimization
FMAF35, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Huvudområde: Teknik. 
Valfri för: BME4, C4, D4-pv, E4, F4, F4-pv, F4-bs, Pi4-bs, Pi4-pv
Undervisningsspråk: Kursen ges på begäran på engelska

Syfte
Inom teknik, naturvetenskap och ekonomi uppträder allt oftare
linjära och kombinatoriska optimeringsproblem. Det mest kända
exemplet är linjär programmering, där den s.k.
simplexmetoden varit av ovärderlig betydelse inom
industrin sedan dess upptäckt i mitten av 1900-talet. Andra
viktiga problem, exempelvis för effektiv databearbetning,
innehåller variabler som är diskreta, till exempel heltal. I
samband med dessa har kombinatoriska metoder fått en kraftigt
ökad betydelse. Kursens syfte är att studenterna skall få
kännedom om problem i linjär och kombinatorisk optimering som är
viktiga inom tillämpningarna, och kunskap om matematiska metoder
för deras lösning. Syftet är vidare att få studenten att
utveckla sin förmåga till problemlösning, både med och utan
dator.

Mål
Kunskap och förståelse
För godkänd kurs skall studenten

förstå och tydligt kunna förklara teorin bakom
simplexmetoden.
kunna beskriva och översiktligt förklara den matematiska
teorin bakom centrala algoritmer inom kombinatorisk optimering
(inkl. lokal sökning, förgrena och begränsa, simulerad stelning,
genetisk optimering, neurala nätverk).


Färdighet och förmåga
För godkänd kurs skall studenten

kunna visa god förmåga att (i) identifiera problem inom
området, (ii) göra en matematisk formulering av problemet, (iii)
välja lämplig metod för att lösa det, samt (iv) genomföra
lösningen, eventuellt med användning av dator.
kunna skriva dataprogram för att lösa linjära och
kombinatoriska optimeringsproblem.
med adekvat terminologi, väl strukturerat och logiskt
sammanhängande, kunna redogöra för lösningen av problem
inom linjär och kombinatorisk optimering.


Kursinnehåll
Linjär programmering. Heltalsprogrammering. Transportproblem.
Tilldelningsproblem. Maximalt flöde. Lokal sökning. Simulerad
stelning. Genetisk optimering. Neurala nätverk. Dynamisk
programmering. Algoritmkomplexitet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Datorlaborationer. Några miniprojekt skall vara fullgjorda före tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6. Betygsskala: TH. 
Kod: 0217. Benämning: Datorlaborationer. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FMAB20 Linjär algebra.
Begränsat antal platser: Nej
Kursen överlappar följande kurser: FMA240
Kurslitteratur

Holmberg, K.: Optimering, Metoder, modeller och teori för linjära, olinjära och kombinatoriska problem. Liber, 2010, ISBN: 978-91-47-09935-1.
Kolman, B. &  Beck, R.E.: Elementary Linear Programming with Applications. Academic Press, 1995, ISBN: 0-12-417910. Engelskspråkigt alternativ.
Kompletterande material.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Sara Maad Sasane, sara@maths.lth.se
Hemsida: http://www.maths.lth.se/course/linkomboptnykod/



