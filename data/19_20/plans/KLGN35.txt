
Kursplan 2019/20 KLGN35





Kursplan för
Läkemedelsformulering
Drug Formulation
KLGN35, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Obligatorisk för: B4-l, K4-l
Valfri för: N5-nbm
Undervisningsspråk: Kursen ges på engelska

Syfte
Syftet med kursen är baserad på grundläggande kunskaper i
kemi och kemiteknik ge en fördjupning med inriktning på
utveckling av läkemedelsformulering och produktion av
läkemedel.

Mål
Kunskap och förståelse
För godkänd kurs skall studenten

kunna designa olika läkemedelsberedningar inkluderande val av
ingredienser, kvalitetskrav, produktionsmetoder
kunna bedöma hur läkemedel tas upp i kroppen
ha kunskap kring kvalitetssystem i läkemedelsindustrin
ha kunskap kring fysikalkemisk karakterisering av läkemedel
och in vitro frisättning
ha kunskap kring utveckling av läkemedelsberedningar och
stabilitetsstudier


Färdighet och förmåga
För godkänd kurs skall studenten

ha förmåga att dokumentera arbete enligt den standard som
finns i läkemedelsindustrin
ha förmåga att använda begrepp som är standard i
läkemedelsindustrin
ha förmåga att göra bedömningar kring vilka
läkemedelsberedningar som är lämpliga för olika kemiska
substanser och terapeutiska situationer
ha förmåga att självständigt planera laborativt arbete
ha förmåga att presentera resultat muntligt


Värderingsförmåga och förhållningssätt
För godkänd kurs skall studenten

inse samspelet mellan patienters behov och vilken typ av
läkemedelsprodukt man utvecklar
inse varför det finns tydliga kvalitetskrav inom
läkemedelsindustrin och förstå de etiska krav som ställs på
utveckling och produktion av läkemedel.


Kursinnehåll
Kursen behandlar läkemedel och läkemedelstillverkning med
betoning på fysikalkemiska och kemitekniska frågeställningar.
Läkemedels öde i den levande organismen och olika
administrationsvägar. Beredningsformer för läkemedel som
lösningar, suspensioner, emulsioner, pulver, granuler, tabletter,
kapslar, aerosoler, salvor, geler m.m. Vidare kommer det att ges en
översiktlig inblick i kvalitetsaspekter, svensk och internationell
läkemedelsindustri, läkemedelsekonomi och lagstiftning.
Industribesöken syftar till att beskriva vissa aspekter på
formulering och tillverkning av läkemedel.
Övningsuppgifterna syftar till att ge kunskap om olika aspekter
inom läkemedelsteknologin bl.a. rörande
läkemedelsformulering.
Laborationerna syftar till att ge en insikt i
läkemedelsformulering samt kvalitet och fysikalkemiska egenskaper
hos läkemedelsberedningar. Samt olika dokumentationssätt inom
läkemedelsindustrin.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Muntlig tentamen. Aktivt deltagande i övningar och laborationer. Laborationsrapporter i enlighet med standarden för läkemedelsindustrin. Skriftlig och muntlig projektrapport. Slutbetyg baseras på den muntliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KFKF01 Molekylära drivkrafter 2: Växelverkan och dynamik, BLTF01/BLT015 Enhetsoperationer för bioteknik- och livsmedelsindustrin eller KETF30/KET030 Energiteknik.
Begränsat antal platser: Nej
Kursen överlappar följande kurser: KLG027
Kurslitteratur

Aulton: Pharmaceutics, The Design and Manufacture of Medicines. Churchill Livingstone, ISBN: 0443101086/9780443101083. Äldre versioner av Aultons bok fungerar också.
Utdelat kursmaterial.


Kontaktinfo och övrigt
Kursansvarig: Professor Marie Wahlgren, Marie.Wahlgren@food.lth.se
Kursadministratör: Liselotte Eriksson, liselotte.eriksson@food.lth.se
Hemsida: http://www.food.lth.se



