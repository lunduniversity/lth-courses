
Kursplan 2019/20 ETIN50





Kursplan för
Högfrekvensförstärkare
RF Amplifier Design
ETIN50, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Valfri för: E4-fh, F4, F4-hn, MSOC1, MWIR1, N4-hn
Undervisningsspråk: Kursen ges på engelska

Syfte
Kursens syfte är att ge en grundläggande och bred kunskap i
analys och konstruktion av högfrekvensförstärkare primärt
baserade på diskreta komponenter samt att ge ingenjörsmässiga
färdigheter i sådan mätteknik som är nödvändig för
verifiering av resultatet.
Högfrekvensförstärkare utgör en mycket viktig komponent i
tillämpningar som använder sig av trådlös kommunikation, t.ex.
mobiltelefoni, radiobaserade multimediaterminaler och
datornätverk, kortdistansradio för kommunikation mellan enheter
anslutna till datorer.
Eftersom detta är ett teknikområde som expanderar kraftigt råder
stor efterfrågan på denna kunskap.

Mål
Kunskap och förståelse
För godkänd kurs skall studenten

kunna analysera och beräkna kretsar där reaktiva komponenter
och transmissionsledningar ingår samt kunna använda Smith-diagram
för analys och syntes av högfrekvenskretsar
kunna analysera ett förstärkarsteg med 2-portsmodeller


Färdighet och förmåga
För godkänd kurs skall studenten

bestämma en transistors S-parametrar experimentellt och med
hjälp av dessa tillsammans med teoretiska modeller konstruera en
högfrekvensförstärkare som uppfyller en given specifikation med
avseende på stabilitet, effektförstärkning och brusfaktor samt
verifiera konstruktionen experimentellt med hjälp av spektrum- och
nätverksanalysator.


Värderingsförmåga och förhållningssätt
För godkänd kurs skall studenten

i skrift kunna redogöra inför kollegor för en lösning på
ett högfrekvensproblem


Kursinnehåll
Kursens tyngdpunkt ligger på metoder för analys och syntes av
högfrekvensförstärkare. Metoder för konstruktion av
förstärkare behandlas för frekvensområdet MHz till GHz.
Transmissionsledningar är ett annat naturligt inslag då
våglängden på signalerna ofta är i samma storleksordning som
elektronikens dimensioner. Mätteknik med avancerade
högfrekvensinstrument såsom spektrum- och nätverksanalysator är
viktiga praktiska inslag.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker genom skriftlig redovisning av två inlämningsuppgifter (max två teknologer per grupp), fyra genomförda laborationer samt en avslutande individuell tentamen (5 tim). Godkända inlämningsuppgifter och laborationer är ett krav för att få tentera.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Radioelektronik. 
Antal högskolepoäng: 7,5. Betygsskala: TH.  Prestationsbedömning: Godkänd tentamen  Delmomentet omfattar: Skriftlig tentamen 
Kod: 0212. Benämning: Laborationer. 
Antal högskolepoäng: 0. Betygsskala: UG.  Prestationsbedömning: Godkända laborationer 
Kod: 0313. Benämning: Inlämningsuppgifter. 
Antal högskolepoäng: 0. Betygsskala: UG.  Prestationsbedömning: Godkända inlämningsuppgifter 
Antagningsuppgifter
Förkunskapskrav:
EITF50 Introduktion till trådlösa system eller ETIF05 Grundläggande radioteknik


Begränsat antal platser: Nej
Kursen överlappar följande kurser: ETI032
Kurslitteratur

Sundström L, Jönsson G, Börjeson, H: Radio Electronics.
Sundström L, Durkalec L, Jönsson, G: Radio Electronics, Exercises and Laboratory Experiments.


Kontaktinfo och övrigt
Kursansvarig: Johan Wernehag, johan.wernehag@eit.lth.se
Hemsida: http://www.eit.lth.se/kurs/etin50



