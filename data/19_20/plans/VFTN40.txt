
Kursplan 2019/20 VFTN40





Kursplan för
Fastighetsfinansiering
Real Estate Finance
VFTN40, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning L
Beslutsdatum: 2019-04-04
Allmänna uppgifter
Valfri för: L4-fe, V5-bf
Undervisningsspråk: Kursen ges på engelska

Syfte
Kursen behandlar olika finansierings- och kreditfrågor i stort
men med särskild tonvikt på olika typer av
finansieringsinstrument och fastighetskrediter som är vanliga på
fastighetsmarknaden. Kursen ger ett företagsekonomiskt,
samhällsekonomiskt samt juridiskt perspektiv på
fastighetsfinansiering och transaktioner på fastighetsmarknaden.
Kursen ger kunskaper och färdigheter om finans- och
kreditmarknadens roll i samhället och utifrån alla inblandade
aktörer på fastighetsmarknaden, såväl samhällets som
kredittagarens och kreditgivarens perspektiv. I kursen läggs även
vikt vid trender och utvecklingen inom fastighetsfinansiering och
frågor kring hållbarhet och corporate social responsibility (CSR)
behandlas.

Mål
Kunskap och förståelse
För godkänd kurs skall studenten

Förstå skillnader mellan olika typer av finansieringsformer
samt för- och nackdelar med dessa utifrån ett samhälleligt och
företagsekonomiskt perspektiv.
Ha grundläggande kunskaper om vilken roll finansmarknaden
fyller och hur den fungerar samt olika aktörers roller.
Kunna utläsa och förstå ett fastighetsbolags ekonomiska
ställning.
Känna till hur kreditinstituten anskaffar kapital för
utlåning inom fastighetssektorn, inklusive teknikerna för
säkerställda obligationer och värdepapperisering
Känna till hur fastighetstransaktioner går till samt due
diligence (DD).
Behärska vilka säkerheter som är möjliga att lämna för
företag i fastighetsbranschen.

 

Färdighet och förmåga
För godkänd kurs skall studenten

Kunna analysera olika finans- och kreditinstrument på
fastighetsmarknaden och förstå hur de är uppbyggda och vilken
funktion de har.
Kunna bedöma för- och nackdelar med olika
finansieringsinstrument samt analysera risk- och
hållbarhetsaspekter i olika typer av instrument och
säkerheter.


Värderingsförmåga och förhållningssätt
För godkänd kurs skall studenten

Förstå de specifika egenskaper som fastighetsmarknaden
kännetecknas av och vilken uppgift och roll de olika aktörerna
spelar på denna marknad.
Förstå hur fastighetsmarknaden och finansmarknaden är
sammanlänkade på fastighetsmarknaden och uppmärksamma de risker
som finns.


Kursinnehåll
Kursen syftar till att påvisa vilken roll fastigheter spelar i
samhällsekonomin. I kursen analyseras dels hur fastigheter
används som finansieringsform och dels hur fastighetsaffärer
finansieras. Kunskapen om fastigheters betydelse i
finansieringsfrågor får allt större betydelse, allt eftersom
alternativa finansieringsformer växer fram. Denna kurs behandlar
finansieringsfrågor med särskild tonvikt på fastighetsmarknaden
och fastighetstransaktioner. Aktuella låneformer på finans- och
fastighetsmarknaderna analyseras och jämförs. Kursen behandlar
även trenden mot ökade krav på hållbarhet och corporate social
responsibility inom fastighetsmarknaden.
Fastighetspant behandlas men även alternativa säkerhetsformer
– såsom företagsinteckning och borgen – tas upp under
kursen.
Kreditinstitutens metoder för kreditbedömning tas upp.
Kreditmarknadens metoder för att anskaffa kapital – såsom
obligationsutgivning och värdepapperisering – är en viktig del
av kursen.
I kursen ingår ett projektarbetet som görs i grupp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Sammanläggning av poäng från skriftlig tentamen och projektarbete avgör godkännande och betygsnivå.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MIO012 Industriell ekonomi, allmän kurs eller MIOA12 Industriell ekonomi, allmän kurs eller VFR140 Grundläggande juridik med fastighetsrätt eller VFTA05 Grundläggande juridik med fastighetsrätt
VBEA05 Byggprocessen eller VFTF01 National- och företagsekonomi


Begränsat antal platser: Nej
Kursen överlappar följande kurser: VFR120
Kurslitteratur

Artikelkompendium och relevanta förarbets- och lagtexter.


Kontaktinfo och övrigt
Kursansvarig: Riikka Kyrö, riikka.kyro@lth.lu.se
Studierektor: Ingemar Bengtsson, ingemar.bengtsson@lth.lu.se
Hemsida: http://www.lantm.lth.se
Övrig information: Kursen ges huvudsakligen på engelska, men viss undervisning på svenska.



