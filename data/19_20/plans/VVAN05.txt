
Kursplan 2019/20 VVAN05





Kursplan för
Urbana vatten
Urban Waters
VVAN05, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Vattenresurshantering. 
Obligatorisk för: MWLU1
Valfri för: V4-vr, W4-vr
Undervisningsspråk: Kursen ges på engelska

Syfte
Det urbana vattensystemet är en viktig del av infrastrukturen.
Förutom att ge rent dricksvatten till medborgarna är
vattensystemet viktigt för miljöarbetet. Hanteringen av vattnet
måste göras på ett hållbart sätt. Vi lånar vattnet från
naturen och måste behandla det på ett sådant sätt att vi kan ge
tillbaka det utan en negativ miljöpåverkan.
Syftet med kursen är att ge kunskap om vatten och
avloppsvattentekniker för att kunna utforma och driva
anläggningar för att hantera dricksvatten, avloppsvatten och
dagvatten i den urbana miljön.

Mål
Kunskap och förståelse
För godkänd kurs skall studenten

självständigt kunna analysera och värdera parametrar som
påverkar vatten- och avloppsvattensystem


Färdighet och förmåga
För godkänd kurs skall studenten

kunna välja och dimensionera processer för
avloppsvattenrening (inklusive slambehandling), dricksvattenrening
och dagvattenhantering i urbana miljöer utifrån givna
förutsättningar.
kunna använda datormodeller för optimering av
reningsprocesser och/eller transport av dagvatten.
kunna genomföra grupparbeten och presentera dem muntligen och
skriftligen.


Värderingsförmåga och förhållningssätt
För godkänd kurs skall studenten

självständigt kunna samla och sammanställa relevant
information för val och dimensionering av system för hantering
av avloppsvatten, dricksvatten och dagvatten i tätort.


Kursinnehåll
Kursen behandlar kunskapsområdena:
Översikt av vattentillgångar, vattenförbrukning och
vattenkvalitet
Processer för beredning av konsumtionsvatten
Urbanhydrologi
Hantering och behandling av dagvatten
Dagvattenmodeller
Kommunala och industriella avloppsvattensystem
Fysikaliska, biologiska och kemiska reningsmetoder
Datormodeller över avloppsvattenrening
Slambehandling
Småskalig avloppsvattenhantering

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examination. Projektuppgifter, datorövningar och laborationsuppgifter. Muntlig och skriftlig redovisning. Betyg baseras på den skriftliga sluttentamen (Examination 2).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Urbana vatten (tentamen 1). 
Antal högskolepoäng: 3. Betygsskala: UG.  Prestationsbedömning: Skriftlig examination 1  Delmomentet omfattar: Grundläggande begrepp inom urban vattenhantering samt grunderna i avloppsvattenrening examineras. 
Kod: 0217. Benämning: Obligatoriska aktiviteter. 
Antal högskolepoäng: 5. Betygsskala: UG.  Prestationsbedömning: Muntlig och skriftlig redovisning.   Delmomentet omfattar: Projektuppgifter, datormodellövningar och laborationsuppgifter. 
Kod: 0317. Benämning: Urbana vatten (tentamen 2). 
Antal högskolepoäng: 7. Betygsskala: TH.  Prestationsbedömning: Skiftlig examination 2  Delmomentet omfattar: Sluttentamen som examinerar dagvattenhantering, dricksvattenberedning, avloppsvattenhantering och slambehandling i ett urbant perspektiv. 
Antagningsuppgifter
Förutsatta förkunskaper: VVAF01 VA-teknik och VVRA05/VVR145 Vatten eller VVRA01/VVR111 Hydrologi och akvatisk ekologi och VVRF10/VVR120 Strömningslära.
Begränsat antal platser: Nej
Kursen överlappar följande kurser: VVA030
Kurslitteratur

Mackenzie L. Davis: Water and Wastewater Engineering, Design Principles and Practice. McGraw-Hill Education, 2010, ISBN: 978-0-07-171384-9.
Föreläsningsanteckningar och annat material.


Kontaktinfo och övrigt
Kursansvarig: Universitetslektor Åsa Davidsson, asa.davidsson@chemeng.lth.se
Hemsida: https://www.lth.se/chemeng/vvan05/



