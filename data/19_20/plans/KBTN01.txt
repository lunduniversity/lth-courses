
Kursplan 2019/20 KBTN01





Kursplan för
Bioanalys
Bio Analytical Chemistry
KBTN01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Bioteknik. 
Alternativobligatorisk för: MBIO1
Valfri för: B4-mb, B4-pt, MLIV1, N4-nbm
Undervisningsspråk: Kursen ges på engelska

Syfte
Syftet med kursen är att ge en helhetssyn över det
bioanalytiska området samt att ge grundläggande kunskaper om de
fysikalisk-kemiska grunderna för olika bioanalytiska metoder.
Genom att tillämpa och integrera de kunskaper som tidigare
inhämtats av studenterna, skall kursen ge en djupare förståelse
för de övergripande principerna inom bioanalys och de faktorer
som styr val av enskilda steg.

Mål
Kunskap och förståelse
För godkänd kurs skall studenten

förstå de olika bioanalytiska principer som ingår i kursen.
Kunna redogöra för dessa analysprinciper, dess styrkor och
svagheter.
förstå vikten av att på ett riktigt sätt ta ett prov och
att behandla det på ett adekvat och reproducerbart sätt.


Färdighet och förmåga
För godkänd kurs skall studenten

på ett rationellt sätt kunna välja analysmetod, för att
lösa ett givet analytiskt problem.
ha förståelse för de i kursen ingående analysmetodernas
styrkor och svagheter.
laborationsövningarna skall även ha givit viss experimentell
erfarenhet, bl.a. i handhavandet av bioanalytiska reagens.


Värderingsförmåga och förhållningssätt
För godkänd kurs skall studenten
- genomföra en uppgift där hon/han på ett rationellt sätt
och med bas i kursens teoretiska del ska välja metod för att
lösa ett givet analysproblem. Detta sker genom att studenten
erhåller uppgifter om ett faktiskt analysproblem och presenterar
förslag på analysmetod/er
- på ett tydligt sätt skriftligen och muntligen kunna
rapportera sina erfarenheter och slutsatser av uppgiften.
- diskutera och kritiskt utvärdera metoder och slutsatser som
presenteras av andra studenter.

Kursinnehåll
Kursen ger en god inblick i moderna analysmetoder baserade på
biokemiska molekyler. Sålunda omfattas enzymatisk-, immunokemisk-,
cell- och DNA-baserad analys samt analytiska system som t.ex.
biosensorer. Kursen behandlar även viktiga metoder för analys av
biomolekyler som t.ex. masspektrometri. Kursen ger även insikt i
framväxande miniatyriserade analystekniker baserade på t.ex.
chip- och mikrofluid-system. Analys för det välutrustade
laboratoriet ingår likaväl som fältmässig analysteknik.
Speciellt behandlas analys av enskilda prover samt kontinuerlig
analys för processövervakning med fokus på läkemedel och
bioteknik samt i viss mån livsmedelsindustri och miljöområdet.
Kursen behandlar också viktiga moment som provtagning och
provbehandling.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examination. Förutom laborationer och inlämningsuppgift, i samband med skriftligt prov kunna klara åtminstone 50 % av de problem som skall lösas. Frågor av förståelsekaraktär och inte frågor som fastställer detaljkunskaper. Dock kommer viss detaljkunskap att behövas för att förstå frågeställningarna. Laborationerna bedöms efter inlämnandet av laborationsrapport. Inlämningsuppgift bedöms efter inlämnad rapport och muntlig redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Grupparbete. 
Antal högskolepoäng: 1. Betygsskala: UG.  Prestationsbedömning: Skriftlig och muntlig rapport. 
Kod: 0212. Benämning: Bioanalys. 
Antal högskolepoäng: 5. Betygsskala: TH.  Prestationsbedömning: Tentamen. 
Kod: 0312. Benämning: Laboration. 
Antal högskolepoäng: 1,5. Betygsskala: UG.  Prestationsbedömning: Laborationsrapport. 
Antagningsuppgifter
Förutsatta förkunskaper: KBKA10/KBK011 Biokemi
Begränsat antal platser: Nej
Kursen överlappar följande kurser: KBT050
Kurslitteratur

Kompendium innehållande exklusivt skrivet material för kursen samt översiktsartiklar som delas ut i samband med kursen.


Kontaktinfo och övrigt
Kursansvarig: Martin Hedström, Martin.Hedstrom@biotek.lu.se
Hemsida: http://www.biotek.lu.se/kbt050



