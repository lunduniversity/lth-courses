
Kursplan 2019/20 AFOA15





Kursplan för
Tillämpad estetik, visuell kommunikation, del I
Applied Aesthetics, Visual Communication Ability, Part I
AFOA15, 5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Industridesign. 
Obligatorisk för: KID1
Undervisningsspråk: Kursen ges på svenska

Syfte
Kursens syfte är att träna studenternas konstnärliga
förmåga för att öka förutsättningarna för fortsatt träning
av färdigheterna i visuell kommunikation och kreativ gestaltning
av design. Kursen ska utveckla förmågan att utnyttja personliga,
unika upplevelser och erfarenheter i den visuella kommunikationen.
Dessutom påbörjar kursen en utvecklingsprocess som gradvis under
utbildningen ska stärka studenternas förmåga att konstruktivt
reflektera över egna och andras arbeten och börja bygga upp ett
personligt förhållande till estetisk kvalitet.

Mål
Kunskap och förståelse
För godkänd kurs skall studenten
Beskriva grundläggande konstnärliga redskap och tekniker.

Färdighet och förmåga
För godkänd kurs skall studenten
På ett konstnärligt tränat sätt kunna översätta en
tredimensionell situation i en tvådimensionell bild, exempelvis en
teckning eller en målning.
Inom ramen för en given uppgift kunna göra ett medvetet
konstnärligt tillägg till ett offentligt rum.
Vid en genomgång inför lärare och kurskamrater muntligt
presentera ett konstnärligt projekt.

Värderingsförmåga och förhållningssätt
För godkänd kurs skall studenten
I undervisningen och vid genomgångar visa en lyhördhet för
konstnärliga och estetiska värderingar och kvalitetsbedömningar
av bilder.

Kursinnehåll
I praktiska tecknings- och målningsövningar tränas
studenternas förmåga att se och avbilda människor och föremål.
Särskilt betonas sambandet och förhållandet mellan bildens två
dimensioner och den tredimensionella verkligheten. Kursen
innehåller också en övning som tränar konstnärlig gestaltning
i ett tredimensionellt rum, exempelvis en offentlig plats.
Övningarna introduceras tillsammans med föreläsningar som
klargör den visuella kommunikationens grundläggande villkor.

Kursens examination
Betygsskala: UG - (U,G) - (Underkänd, Godkänd)
Prestationsbedömning: I kursen ges betygen Godkänt eller Underkänt. För att få betyget godkänt måste studenten ha lämnat in godkända övningsuppgifter och deltagit i genomgångarna av dem. Vidare krävs 80% aktiv närvaro vid övningar och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AFO240
Kurslitteratur

Edwards, B: New Drawing on the Right Side of the Brain Workbook., Guide Practice in the five Basic Skills of Drawing. Jeremy P. Tarcher, 2002, ISBN: 9781585421954. Referenslitteratur.
Nilson, KG: KG Nilson färglära. Carlsson, 2004, ISBN: 9789172035973. Referenslitteratur.
Nörretranders, T: Märk världen: en bok om vetenskap och intuition. Albert Bonniers Förlag, 1999, ISBN: 9789100570705. Referenslitteratur.


Kontaktinfo och övrigt
Kursansvarig: Niklas Nihlén, Niklas.Nihlen@arkitektur.lth.se



