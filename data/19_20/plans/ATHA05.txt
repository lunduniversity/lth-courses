
Kursplan 2019/20 ATHA05





Kursplan för
Arkitekturens teori och historia II (åk 1)
The Theory and History of Architecture II (Year 1)
ATHA05, 7 högskolepoäng, G1 (Grundnivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursens syfte är att ge en överblick över bostadens och
vardagsbebyggelsens historia och en medvetenhet om teorier kring
tolkning, användning, byggande, bevarande och förnyelse av
bostäder och vardagsmiljöer. Syftet är att ge studenterna en
historisk medvetenhet och en referensram inom arkitektur- och
byggteknikhistorien, användbar såväl vid deras gestaltande
verksamhet som i diskussioner och kulturella kontakter med
omvärlden. Som en i en rad av kurser ska kursen också öka
deltagarnas förmåga till kritisk reflexion om arkitekturfrågor,
för att även möjliggöra ett analytiskt förhållningssätt till
arkitektprofessionen. Studenterna skall också öva sin förmåga
att på ett självständigt sätt uttrycka arkitekturteoretiska och
arkitekturhistoriska resonemang i ord. Samtidigt ska kursen genom
exempel presenterade i gästföreläsningar förmedla den samtida
arkitekturens och arkitektprofessionens arbetsfält och
utmaningar.

Mål
Kunskap och förståelse
För godkänd kurs skall studenten

kunna redogöra för huvuddragen i bostadsarkitekturens
historia.


ingående kunna beskriva några grundläggande metoder för
undersökning, analys och beskrivning av bostadsarkitektur och
vardagsbebyggelse


Färdighet och förmåga
För godkänd kurs skall studenten

kunna behärska några grundläggande metoder för
undersökning, analys och beskrivning av bostadsarkitektur och
vardagsbebyggelse


kunna skriva en text som beskriver och värderar ett
arkitekturobjekt eller en plats sedd som arkitektur.


Värderingsförmåga och förhållningssätt
För godkänd kurs skall studenten

visa förmåga att göra enkla kvalitetsbedömningar av
konkreta arkitekturexempel.


Kursinnehåll
Kursen presenterar bostadens och vardagsbebyggelsens historia
och samtidsfrågor genom objekt, miljöer och teorier sedda i
förhållande till samhälleliga, teknologiska och kulturella
förutsättningar. Inom kursen introduceras också
samtidsarkitektur i en rad föreläsningar och övningar. I kursen
ingår föreläsningar, seminarier, praktiska övningar och
skrivuppgifter. Träningen av reflexionsförmågan sker främst
genom att deltagarna tränas i att läsa, skriva och tala om
arkitektur på ett teoretiskt medvetet och konstruktivt sätt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänt krävs godkända övningar, seminarier och skrivuppgifter, ett aktivt deltagande på övningar och seminarier, samt 80% närvaro på föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Davies, Colin: Thinking about Architecture. Laurence King Publishing, 2011, ISBN: 978 185669 755 2.
Spector, Tom & Damron, Rebecca L.: How Architects Write. Routledge, 2012, ISBN: 9780415891073.


Kontaktinfo och övrigt
Kursansvarig: Mats Hultman, mats.hultman@arkitektur.lth.se



