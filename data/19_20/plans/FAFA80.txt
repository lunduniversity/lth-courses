
Kursplan 2019/20 FAFA80





Kursplan för
Tillämpad vågrörelselära
Applied Optics and Waves
FAFA80, 6 högskolepoäng, G1 (Grundnivå)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: M1
Undervisningsspråk: Kursen ges på svenska

Syfte
Syftet med kursen är att studenten ska tillägna sig
grundläggande kunskaper i tillämpad vågrörelselära och optik.
Förståelse inom dessa områden är central för
begreppsbildningen inom starkt expanderande teknikområden. Kursen
ska också ge träning i problemlösning, modelltänkande,
experimentellt arbete samt skriftlig och muntlig kommunikation.
Kursen avser även att stimulera studenten till reflektion över
hur kursinnehållet relaterar till fysikaliska vardagsfenomen.

Mål
Kunskap och förståelse
För godkänd kurs skall studenten

kunna analysera problemställningar samt utföra och tolka
beräkningar inom ämnesområdet.
förstå hur ett abstrakt modelltänkande i form av matematiska
modeller, analogier och bilder växelverkar med experiment och den
fysikaliska verkligheten.
förklara vardagliga fysikaliska fenomen med hjälp av korrekta
fysikaliska begrepp inom ämnesområdet.


Färdighet och förmåga
För godkänd kurs skall studenten

kunna utnyttja och tolka fysikaliska modeller.
kunna tillämpa de experimentella metoder som används i
kursen.
kunna skriva en strukturerad laborations- eller projektrapport
i vilken t.ex. experimentella data presenteras och analyseras.
ha utvecklat sin studiestrategi


Värderingsförmåga och förhållningssätt
För godkänd kurs skall studenten

kunna värdera de experimentella metoder som används i
kursen.
kunna utvärdera utfall av olika experimentella metoder.
på egen hand, t.ex. på internet, kunna söka och använda
relevant information inom kunskapsområdet.


Kursinnehåll
Stor vikt läggs vid begreppsförståelse samt vid hur kursens
olika delar relaterar till varandra och till aktuell
teknikutveckling. Kursens laborativa del används för att
visualisera viktiga fysikaliska begrepp. Vissa laborationer kan
komma att ges på engelska.
Kursen behandlar följande områden: Mekaniska svängningar,
vågutbredning, interferens och dopplereffekt. Ljudtryck och
ljudintensitetsnivå. Akustisk impedans, reflektion av ljudvågor,
ultraljudsundersökningar. Elektromagnetiska vågor och Huygens
princip. Avbildning med linser och speglar, optiska instrument.
Interferens, böjning och upplösning. Polarisation, optisk
aktivitet och spänningsoptik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt prov och godkänd laborationskurs.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Obligatoriskt, aktivt deltagande vid laborationer samt godkända laborationsrapporter och redovisningar.  Delmomentet omfattar: Laborationer: Svängningar, Geometrisk optik och Ljusets böjning och interferens 
Kod: 0217. Benämning: Tillämpad vågrörelselära (teori). 
Antal högskolepoäng: 4. Betygsskala: TH.  Prestationsbedömning: Skriftligt prov som avgör det graderade slutbetyget på kursen.  Delmomentet omfattar: Kursen behandlar följande områden: Mekaniska svängningar, vågutbredning, interferens och dopplereffekt. Ljudtryck och ljudintensitetsnivå. Akustisk impedans, reflektion av ljudvågor, ultraljudsundersökningar. Elektromagnetiska vågor och Huygens princip. Avbildning med linser och speglar, optiska instrument. Interferens, böjning och upplösning. Polarisation, optisk aktivitet och spänningsoptik. 
Antagningsuppgifter
Förutsatta förkunskaper: Grundläggande kurser i matematik.
Begränsat antal platser: Nej
Kursen överlappar följande kurser: FAF260, FAFA01, FAFA05, FAFA50, FAFF25, FAFA65, FAFA60, FAFF30, FAFF40
Kurslitteratur

Jönsson, G.: Våglära och optik. Teach Support 2011. ISBN: 9789163389573.
Laborationshandledning för M.


Kontaktinfo och övrigt
Kursansvarig: Andreas Walther, andreas.walther@fysik.lth.se
Hemsida: http://www.atomic.physics.lu.se/education/mandatory_courses/faf260
Övrig information: Närvaro vid första föreläsningen är obligatoriskt för att få tillträde till kursen.




