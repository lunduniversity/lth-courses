
Kursplan 2019/20 VBEF40





Kursplan för
Byggstyrning
Production, Planning and Control
VBEF40, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYA3
Undervisningsspråk: Kursen ges på svenska

Syfte
Kursens målsättning är att ge kännedom om byggproduktionens
förutsättningar. Vidare skall väsentliga kunskaper ges som
krävs för att genomföra byggprojekt såsom kunskaper i tid- och
resursplanering inkludera inköp och materialhantering, aktivt
kvalitetsarbete, miljöarbete, arbetsmiljö, anbuds- och
produktionskalkylering etc. som sker inom byggföretag. Kursens
övergripande mål är att ge kunskaper om ledning och
produktionsstyrning av byggprojekt.

Mål
Kunskap och förståelse
För godkänd kurs skall studenten

kunna förklara och använda grundläggande begrepp
beträffande ledning av projekt i produktionsskedet,
ha fått förståelse för kvalitets- och miljöledningens
betydelse för produktionsskedet,
vara väl förtrogen med vilken planering och vilka insatser
som krävs i produktionsskedet av ett byggprojekt.
utvecklas sin förståelse av arbetsmiljöarbete för hela
projekt


Färdighet och förmåga
För godkänd kurs skall studenten

kunna hantera avtal och upphandling i byggprojekt.
kunna genomgöra kalkylarbete och upprätta tidplan för ett
mindre byggprojekt
kunna välja en rimlig nivå på ett byggprojekts kvalitets-
och miljöplan.
kunna planera ett normalt byggprojekt med hänsyn tagen till
arbetsmiljökrav med särskild vikt på arbetsmiljölagar och
bestämmelser


Värderingsförmåga och förhållningssätt
För godkänd kurs skall studenten

ha tillägnat sig en ingenjörsmässig helhetssyn på
byggprocessen samt branschens aktörer och deras ansvar, roll och
samverkan i produktionsskedet,
ha tillägnat sig förståelse för de medverkande aktörernas
olika discipliner, t ex arkitekters respektive ingenjörers arbets-
och uttryckssätt i projektgrupper och den samsyn som krävs.


Kursinnehåll
Med ett perspektiv på entreprenörens uppdrag tas frågor upp
kring planering och styrning av de resurser som krävs i ett
byggprojekt. Kursen fördjupar kunskaperna kring de handlingar som
ligger till grund för avtal och upphandling. Kalkylarbete,
tidplanering och planering av arbetsmiljö och resurstillgång,
maskiner och material kopplas till det aktuella projektarbetet.
Specifikt behandlas följande delar: mängdberäkning,
prissättning/kalkylering, tidsättning, offert/anbud,
arbetsberedning, arbetsmiljö riskanalys, kvalitetsplan and
projektportaler.
Den pedagogiska idén och det övergripande målet för
kursserien (VBEF25-VBEF40) är att ge studenten insikt i och
förståelse för byggbranschens arbetsvillkor genom att
studenterna arbetar med ett projektarbete som anknyter till ett
aktuellt byggprojekt i regionen. Genom att arbetet genomförs med
hjälp av olika typer av myndighets- och näringslivskontakter
samtidigt som studenten handleds genom hela byggprocessen och får
själv arbeta med några av de olika arbetsmoment som förekommer
från idéskiss till färdig produktion ges studenterna kunskap om
hur arbete utförs i praktisk verksamhet. Gästföreläsningar och
externt verksamma handledare deltar i projektarbetet.
Föreläsningar, övningar samt undervisningsmaterial stödjer
det pågående projektarbetet och berör de ingående delarna
generellt. Stor vikt läggs även på integrering av bildandet av
en helhetssyn på de ingående delarna. Kursen behandlar även
normer och bestämmelser knutna till de ingående delarna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Betyget baseras på tentamen, inlämningsuppgifter, seminarier och andra kompletterande dokument, t ex projektdagbok. Samtliga inlämningsuppgifter, seminarier och projektarbete skall vara godkända för erhållande av slutbetyg. Slutbetyg består till 50 % av betyget på projektuppgifter och till 50 % av resultatet från skriftlig individuell tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBEA20 Byggprocessen med företagsekonomi eller VBEA25 Byggprocessen med entreprenadrätt


Förutsatta förkunskaper: FMIA01 Miljövetenskap.
Begränsat antal platser: Nej
Kursen överlappar följande kurser: VBE690
Kurslitteratur

AB04 Allmänna bestämmelser för byggnads-, anläggnings-, och installationsentreprenader. Svensk Byggtjänst.
Hansson B, Olander S, Landin A, Aulin R, Persson U & Persson M: Byggledning - Produktion. Studentlitteratur., 2016, ISBN: 978-91-44-10573-4.
Hansson B, Olander S, Landin A, Aulin R, Persson U & Persson M: Byggledning Produktion övningsbok. Studentlitteratur.


Kontaktinfo och övrigt
Kursansvarig: Radhlinah Aulin, radhlinah.aulin@construction.lth.se
Kursadministratör: Christina Glans, christina.glans@construction.lth.se
Hemsida: http://www.bekon.lth.se/utbildning/grundutbildning/
Övrig information: Kursen läses i anknytning till VBEF25, VBEF30 och VBEF35. Obligatoriska moment i kursen kan förekomma.  Vissa moment i kursen kan komma att ges på engelska. 



