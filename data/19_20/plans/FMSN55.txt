
Kursplan 2019/20 FMSN55





Kursplan för
Statistisk modellering av extremvärden
Statistical Modelling of Extreme Values
FMSN55, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: D4, F4, F4-fm, I4-fir, Pi4-fm, Pi4-biek
Undervisningsspråk: Kursen ges på engelska

Syfte
Kursen syftar till att ge teoretisk kunskap i matematisk
modellering av extrema händelser och diskuterar i detalj hur
teorin kan tillämpas i praktiken. Olika tillvägagångssätt för
modellering av extremvärden diskuteras och vägledning ges om hur
modellerna kan anpassas till olika situationer i praktiken.
Studenterna skall även lära sig om mer avancerade modeller för
extremvärdesanalys, såsom extremvärden för icke-stationära
processer.

Mål
Kunskap och förståelse
För godkänd kurs skall studenten

Känna till de grundläggande resultaten i den univariata
extremvärdesteorin.
Redogöra för de grundläggande statistiska metoderna för
extremvärdesanalys.
Förstå den matematiska teorin bakom metoderna och innebörden
av de antaganden som man gör för att utveckla teorin och
deras betydelse för tillämpning av teorin.
Redogöra för skillnaderna mellan resultaten i det
endimensionella och flerdimensionella fallet.


Färdighet och förmåga
För godkänd kurs skall studenten

identifiera situationer där extremvärdesteorin är
användbar,
känna till vilka datorprogram som finns tillgängliga för
tillämpning av teorin och kunna använda några av dem som
diskuteras i kursen,
kunna skatta och prediktera extrema händelser i univariata
fallet,
kunna förklara de matematiska modellerna och statistiska
metoderna för extremvärdesanalys,
kunna förklara vilken typ av data som behövs för att kunna
tillämpa teorin,
bedöma om teorin kan användas i ett visst problem,
kunna ge några exempel på tillämpningar av teorin,
förklara steg för steg hur man tillämpar teorin,
veta var man kan hitta mer information om de
extremvärdesmodeller som har diskuterats ingående i kursen.


Kursinnehåll
Extremvärdesteori handlar om extrema händelser orsakade av
slumpen. Man gör matematiska modeller för extremvärden och
utvecklar statistiska metoder för dem. Extrema värden är av
intresse för bl.a. ekonomi, säkerhets-
och tillförlitlighetsteknik, försäkringsmatematik, hydrologi,
meteorologi, miljövetenskap och oceanografi och grenar av
statistiken som sekvensanalys och robust statistik. Teorin
används t.ex. för dimensionering av vallar mot havet,
konstruktion av oljeplattformar och beräkning av premier för
återförsäkring av stormskador. Ofta kan extrema värden leda
till mycket stora konsekvenser, både ekonomiskt och i förlust av
liv och egendom. Samtidigt är erfarenheten av verkligt extrema
händelser alltid mycket liten. Extremvärdesstatistiken tvingas
därför till svåra och osäkra extrapolationer, men är ändå
nödvändig för att utnyttja tillgänglig erfarenhet för att
lösa viktiga problem.
Kursen kommer att
 

presentera de grundläggande statistiska metoderna för
extremvärdesanalys,
diskutera exempel på användningar, bl.a. gällande
översvämningsrisker, stormskador, mänsklig livslängd
och korrosionshastighet,
ge övning i praktisk användning av metoderna samt
peka ut öppna problem och tänkbara
utvecklingsriktningar.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och obligatoriska laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen 
Kod: 0217. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Datorlaborationer 
Antagningsuppgifter
Förkunskapskrav:
FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs


Förutsatta förkunskaper: Sannolikhetsteori motsvarande FMSF05 hjälper.
Begränsat antal platser: Nej
Kursen överlappar följande kurser: MASM15, FMS155
Kurslitteratur

Stuart Cole: An Introduction to Statistical Modeling of Extreme Values. Springer, 2001, ISBN: 978-1-85233-459-8.


Kontaktinfo och övrigt
Kursansvarig: Docent Nader Tajvidi, nader@maths.lth.se
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fms155/
Övrig information: Bytt kurskod från FMS155. Kursen ingår även på naturvetenskaplig fakultet med koden MASM15.



