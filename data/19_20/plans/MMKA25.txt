
Kursplan 2019/20 MMKA25





Kursplan för
Ritteknik/datorstödd ritning
Manual and Computer Aided Drafting
MMKA25, 6 högskolepoäng, G1 (Grundnivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Teknik. 
Obligatorisk för: M1, MD1
Undervisningsspråk: Kursen ges på svenska

Syfte
Kursens syfte är att ge studenterna grundläggande kunskaper om
skissning, maskinritning och om hur ritningar framställs såväl
manuellt som med datorstöd. Kursen syftar även till att ge
grundläggande kunskaper i hjälpmedel för visualisering och
presentation. Förvärvade kunskaper och insikter skall utgöra en
plattform för vidare självständig utveckling av kunskaperna inom
området.

Mål
Kunskap och förståelse
För godkänd kurs skall studenten

kunna välja och värdera grundläggande perspektiv- och
projektionsformer
kunna använda grundläggande maskinritregler utifrån den
senaste standarden
kunna använda grundläggande maskinritregler och kommandon i
ett CAD-program


Färdighet och förmåga
För godkänd kurs skall studenten

kunna skapa perspektivskisser av enkla produkter/föremål
kunna tolka komplexa och framställa enkla maskinritningar i
form av detalj- och sammanställningsritningar
kunna granska enkla detaljritningar
kunna skapa enkla 3D-modeller och maskinritningar i ett
CAD-program


Kursinnehåll
I kursen avhandlas följande kursmoment: skissning,
maskinritning samt datorstödd 3D-modellering och
ritningsframställning. Teorin i kursen baseras på den senaste
standarden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen består av de tre momenten skissning, maskinritning samt datorstödd 3D-modellering och ritningsframställning. Samtliga tre kursmoment måste vara godkända. Slutbetyget erhålls som heltalsdelen av den viktade summan av respektive moments delbetyg. Följande viktfaktorer gäller: skissning 0,2, maskinritning 0,4 och datorstödd 3D-modellering och ritningsframställning 0,4.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skissning. 
Antal högskolepoäng: 1,5. Betygsskala: UG.  Prestationsbedömning: En individuell tentamen.  Delmomentet omfattar: Perspektivlära såväl på frihand som med hjälp av projektioner. 
Kod: 0217. Benämning: Maskinritning. 
Antal högskolepoäng: 2. Betygsskala: UG.  Prestationsbedömning: För kursmomenten maskinritning finns två valfria alternativ för att få delbetyg. Det första alternativet är att studenterna gruppvis arbetar med betygsgrundande individuella övningshäften under övningarna. Det andra alternativet är en individuell tentamen som ges i slutet av läsperiod 1. Om båda alternativen väljes räknas det bästa resultatet.  Delmomentet omfattar: Grundläggande ritregler och ritstandard avseende: Användning av ritblanketter, textning, skalor, linjer, vyer, särskilda markeringar och snitt, måttsättning, dimensionstoleranser och passningar, form- och lägetoleranser, ytjämnhet, svetsbeteckningar, förenklade ritsätt för viktiga maskinelement samt branschritningar. 
Kod: 0317. Benämning: Projekt i CAD. 
Antal högskolepoäng: 2,5. Betygsskala: UG.  Prestationsbedömning: individuellt projekt i CAD  Delmomentet omfattar: individuellt projekt i CAD 
Antagningsuppgifter
Begränsat antal platser: Nej
Kurslitteratur

Karl Taavola: Ritteknik 2000 faktabok. ATHENA lär, 2011, ISBN: 978-91-88816-21-4. Ritteknik 2000 Faktabok.
Karl Taavola: Ritteknik 2000 Övningsbok. ATHENA lär, 2009, ISBN: 978-91-88816-22-1. Ritteknik 2000 Övningsbok.
Övningshandledning för skissning. Avdelningen för maskinkonstruktion.
Joseph D´Amelio: Perspective drawing handbook. ISBN: 978-0-486-43208-3.


Kontaktinfo och övrigt
Kursansvarig: Per-Erik Andersson, per-erik.andersson@design.lth.se
Kursadministratör: Cilla Perlhagen, cilla.perlhagen@design.lth.se
Lärare: Per Kristav, per.kristav@design.lth.se
Lärare: Damien Motte, damien.motte@design.lth.se
Lärare: Nanond Nopparat, nanond.nopparat@design.lth.se
Hemsida: http://www.product.lth.se/education/courses/



