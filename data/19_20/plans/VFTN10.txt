
Kursplan 2019/20 VFTN10





Kursplan för
Urban ekonomi
Urban Economics
VFTN10, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning L
Beslutsdatum: 2019-04-04
Allmänna uppgifter
Valfri för: L5-fr, L5-fe
Undervisningsspråk: Kursen ges på begäran på engelska

Syfte
Kursen syftar till att ge studenterna kunskaper och metoder för
att kunna analysera förutsättningarna och drivkrafterna för
urban utveckling, d.v.s. tätorternas förändring. Kursen syftar
särskilt till att studenten med hjälp av ekonomisk teori och
metod ska kunna förstå och förklara anmärkningsvärda
förändringar i urbana miljöer i Sverige.

Mål
Kunskap och förståelse
För godkänd kurs skall studenten

kunna förklara de centrala resultaten från forskningen i
Urban economics som behandlar hur städer uppstår och
växer (eller krymper) drivna av marknadskrafterna i sampspel med
statens reglering
kunna förklara teorierna i Den nya ekonomiska
geografin med särskilt avseende på balansen mellan
centraliserande och decentralisernade krafter
kunna förklara hur ekonomiska kluster bildas och hur de
påverkar omgivande samhälle


Färdighet och förmåga
För godkänd kurs skall studenten

kunna tillämpa teorier och modeller utvecklade inom urban
economics och den nya ekonomiska geografin på frågeställningar
runt städers uppkomst och utveckling
kunna analysera faktiska, historiska exempel på urban
utveckling med hjälp av ekonomisk teori och metod


Värderingsförmåga och förhållningssätt
För godkänd kurs skall studenten

kunna resonera runt förutsättningarna för framgångsrik
urban utveckling
kunna värdera faktiska förslag på stadsförnyelse med
avseende på det mest sannolika utfallet av dem


Kursinnehåll
Kursen kommer att behandla:

De ekonomiska krafterna bakom städers framväxt, utveckling
och stagnation
Hur markvärden uppstår och stiger respektive sjunker
Hur markvärden i sin tur påverkar hur staden växer
Externa effekters betydelse för en effektiv
markanvändning
Samhällets behov av ingrepp i den urbana marknadsekonomin och
konsekvenserna av dessa
Drivkrafterna bakom och följderna av var bostäders
lokaliseras
Fallstudier där teoribildningen prövas empiriskt på svenska
urbana miljöer


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och projektarbete som tillsammans avgör slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF01 National- och företagsekonomi
VFTA01 Fastighetsteknik och fysisk planering


Förutsatta förkunskaper: VFT015 Fastighetsmarknaden ELLER VFTN50 Fastighetsmarknaden
Begränsat antal platser: Nej
Kurslitteratur

Sullivan, A. Urban Economics, McGraw-Hill, senaste upplagan.
Kompletterande material.


Kontaktinfo och övrigt
Kursansvarig: Universitetslektor Klas Ernald Borges, klas.ernald.borges@lantm.lth.se
Kursansvarig: Fredrik Kopsch, fredrik.kopsch@lantm.lth.se
Hemsida: http://www.lantm.lth.se



