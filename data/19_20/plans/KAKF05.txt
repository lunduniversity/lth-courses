
Kursplan 2019/20 KAKF05





Kursplan för
Analytisk kemi
Analytical Chemistry
KAKF05, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: B3, K3
Undervisningsspråk: Kursen ges på svenska

Syfte
Kursen skall ge förutsättningar för alla yrkesverksamma
bioteknik- och kemiteknikcivilingenjörer att förstå analytisk
kemi och dess möjligheter. Detta skall understödja nödvändiga
bedömningar vid beställning av analyser samt vid tolkning av
mottagna analysresultat. Syftet är att ge grundläggande
teoretiska och experimentella kunskaper och färdigheter om
instrumentella analytisk-kemiska metoder och tekniker såsom
provupparbetning, spektrofotometri, kromatografi, masspektrometri
och potentiometri samt deras tillämpningar.

Mål
Kunskap och förståelse
För godkänd kurs skall studenten

kunna förklara grundläggande teorier för olika
analystekniker
kunna beskriva olika instruments principiella uppbyggnad och
funktion
behärska olika kvantifieringsmetoder samt kunna beskriva
genomförandet av kvalitativ analys med masspektrometri


Färdighet och förmåga
För godkänd kurs skall studenten

kunna tillämpa de vanligaste analysteknikerna för
kvantitativa och vissa kvalitativa analyser samt kunna
sammanställa experimentella data i en skriftlig rapport
kunna beräkna och tolka de experimentellt bestämda,
viktigaste parametrarna och mätvärdena för vanliga
analysmetoder
kunna kvalitetsbedöma utförda analysresultat med hjälp av
mätvärdesbehandling och tillämpad statistik
kunna presentera resultat i en skriftlig
laborationsrapport


Värderingsförmåga och förhållningssätt
För godkänd kurs skall studenten

inse vikten av att uppskatta mätosäkerheten i ett
analysresultat


Kursinnehåll
Kursen behandlar analytisk-kemiska tekniker som är vanliga i
industrin samt därutöver vissa mer avancerade tekniker som
utförs av speciallaboratorier.
Laborationer: Experimentella laborationer genomförs
som kvantitativ analys samt, i liten mån, kvalitativ analys. I
laborationerna används utrustning för atomabsorptions- och
atomemissionsspektrofotometri, molekylär
absorptionsspektrofotometri i lösning, gas- och
vätskekromatografi samt potentiometri med jonselektiv elektrod.
Laborationerna ger kunskap om instrumentkonstruktion och
användande. Mätvärdesbehandling av analysresultat görs med
hjälp av statistisk undersökning. Vissa laborationer avser att
karaktärisera egenskaperna hos en analysmetod bl.a. hur
instrumentsignalen beror av provämnets molekylära struktur.
Laborationerna representerar vanliga industriellt förkommande
metoder inom läkemedelsindustri, livsmedelskemi, miljökemi,
vattenkemi och konsumentproduktkemi.
Föreläsningar: Föreläsningar om kvantifiering via
separationsmetoder behandlar provupparbetning, allmän
kromatografi, gaskromatografi och vätskekromatografi. För
kvantifiering genom spektrometri i ultraviolett och synligt ljus
behandlas atomabsorptionsspektrometri, atomemissionsspektrometri
samt molekylspektrometri. Bland elektroanalytiska metoder behandlas
potentiometri och jonselektiva elektroder. Därutöver ingår
masspektrometri och analyskvalitet.
Övningar: Teoretiska övningar görs inom områdena
kromatografi, spektrofotometri, potentiometri och
masspektrometri.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Delprov 1: Skriftlig tentamen omfattande föreläsningar, kurslitteratur samt utdelat material. Delprov 2: Laborationer och laborationsrapporter. Slutbetyg baseras på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen omfattande föreläsningar, kurslitteratur och utdelat material. Slutbetyg baseras på tentamen. 
Kod: 0218. Benämning: Laboration. 
Antal högskolepoäng: 1,5. Betygsskala: UG.  Prestationsbedömning: Obligatoriskt deltagande i laborationer och laborationsrapporter. 
Antagningsuppgifter
Förutsatta förkunskaper: KFKF01 Molekylära drivkrafter 2: Växelverkan och dynamik
Begränsat antal platser: Nej
Kursen överlappar följande kurser: KAK016, KAKF01
Kurslitteratur

Harris, D. C.: Quantitative Chemical Analysis, 9th ed. Freeman , 2015, ISBN: 1-4641-3538-X.


Kontaktinfo och övrigt
Kursansvarig: Docent Peter Spégel, peter.spegel@chem.lu.se
Hemsida: http://www.kilu.lu.se/cas/education/undergraduate_education/kemibioteknik/kakf05/



