
Kursplan 2019/20 EITN80





Kursplan för
Elektrodynamik
Electrodynamics
EITN80, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Valfri för: E4-fh, F4, F4-f, F4-hn, F4-aft
Undervisningsspråk: Kursen ges på begäran på engelska

Syfte
Kursen ger en djup och bred förståelse för elektromagnetisk
fältteori. Den kompletterar grundkursen med viktiga delar som rör
elektromagnetiska vågor och växelverkan mellan rörliga laddade
partiklar och elektromagnetiska fält. Den ger också den
relativistiska beskrivningen av elektrodynamiken, med syftet att ge
en grundläggande förståelse av acceleratorfysik. I kursen
diskuteras olika tekniker för mätning av elektromagnetiska fält
i experiment och teknik.

Mål
Kunskap och förståelse
För godkänd kurs skall studenten

behärska Maxwells ekvationer och de matematiska metoder som
används vid lösning av elektromagnetiska problem
kunna behandla laddade relativistiska partiklars rörelse i
elektromagnetiska fält
kunna bestämma de elelektromagnetiska fält som accelererande
laddade partiklar ger upphov till
förstå principerna bakom partikelacceleratorer
kunna bestämma de elektromagnetiska fält som kan utbreda sig
i olika typer av metalliska hålrumsvågledare
förstå begreppen vågledarmod, fas- och grupphastighet och
gränsfrekvens för hålrumsvågledare
kunna bestämma de elektromagnetiska fält som kan existera i
resonanskaviteter
förstå olika metoder för mätning av elektromagnetiska fält
och de fysikaliska begränsningar hos dessa metoder


Färdighet och förmåga
För godkänd kurs skall studenten

behärska analytiska metoder för lösning av Maxwells
ekvationer
kunna analysera laddade relativistiska partiklars rörelse i
elektromagnetiska fält med analytiska och numeriska metoder
kunna transformera elektromagnetiska fält mellan
inertialsystem
analytiskt kunna behandla vågor i metalliska
hålrumsvågledare och resonanskavtiteter
kunna analysera elektromagnetiska fält i resonanskaviteter med
hjälp av numeriska simuleringsprogram för partiella
differentialekvationer


Värderingsförmåga och förhållningssätt
För godkänd kurs skall studenten

kunna bedöma vilka matematiska och numeriska metoder som är
lämpliga vid analys av olika typer av tidsberoende
elektromagnetiska problem
kunna avgöra vilka mätmetoder som är möjliga för att mäta
elektriska och magnetiska fält i givna frekvensområden och
geometrier
kunna utvärdera och dimensionera mikrovågssystem för
acceleratorer
kunna göra rimliga uppskattningar av elektromagnetiska fält
och vågor med hjälp av fysikaliska tumregler


Kursinnehåll
Områden som behandlas är: Maxwells ekvationer,
multipolutvecklingar, relativistisk transformation av
elektromagnetiska fält, laddade partiklars rörelse i
elektromagnetiska fält, strålning från accelererande laddningar,
hålrumsvågledare, resonanskaviteter, mätning av
elektromagnetiska fält.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs och betyg 3 krävs godkända inlämningsuppgifter och godkänd hemtentamen. Utöver detta kan frivillig muntlig tentamen ge betyg 4 eller 5.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Inlämningsuppgifter. 
Antal högskolepoäng: 4. Betygsskala: UG.  Prestationsbedömning: Godkända inlämningsuppgiftere  Delmomentet omfattar: Tre inlämningsuppgifter  
Kod: 0218. Benämning: Skriftlig hemtentamen. 
Antal högskolepoäng: 3,5. Betygsskala: TH.  Prestationsbedömning: Godkänd hemtentamen 
Antagningsuppgifter
Förkunskapskrav:
EITF80 Elektromagnetisk fältteori eller EITF85 Elektromagnetisk fältteori eller ETEF01 Elektromagnetisk fältteori


Begränsat antal platser: Nej
Kursen överlappar följande kurser: ETEN01
Kurslitteratur

David J. Griffiths: Introduction to Electrodynamics. Cambridge University Press, 2017, ISBN: 978-1-108-42041-9.
Anders Karlsson och Gerhard Kristensson: Microwave Theory. 2016.


Kontaktinfo och övrigt
Kursansvarig: Anders Karlsson, anders.karlsson@eit.lth.se
Hemsida: http://www.eit.lth.se/kurs/eitn80



