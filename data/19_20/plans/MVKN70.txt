
Kursplan 2019/20 MVKN70





Kursplan för
Avancerade metoder inom numerisk strömningsmekanik och värmeöverföring
Advanced Methods within Numerical Fluid Mechanics and Heat Transfer 
MVKN70, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: F5, F5-bem, M5-bem, M4-tt, Pi5-bem
Undervisningsspråk: Kursen ges på engelska

Syfte
Kursen syftar till att ge kunskap om moderna numeriska
beräkningsmetoder som används för analys av strömning och
värmeöverföring, det som med ett samlingsnamn brukar kallas CFD.
Vidare ges kunskap om ett flertal diskretiseringsmetoder såsom
finita differenser och finita volymer. Kunskap om hur olika
strömnings och värmeöverföringsfenomen, som t.ex. stötar,
flerfasströmning, strålning och massövergång behandlas
numeriskt ges. Kursen avser att ge färdigheter i att genomföra
denna typ av simuleringar i någon kommersiell programvara. Vidare
avser kursen ge färdigheter i att analysera och bedöma resultat
från dylika numeriska simuleringar. Dessa kunskaper skall vara
tillräckliga för att för en given ingenjörsmässig
problemställning kunna välja lämplig lösningsstrategi och kunna
bedöma noggrannheten i resultatet.

Mål
Kunskap och förståelse
För godkänd kurs skall studenten
 

kunna redogöra för potentialer och begränsningarna i de
metoder som behandlas i kursen
kunna redogöra för olika metoder för att numeriskt lösa
strömningsproblem och deras applicerbarhet på olika typer av
strömning
kunna beskriva de vanligaste förekommande
diskretiseringsmetoderna och deras för- och nackdelar
kunna beskriva de olika felkällor som finns i processen från
matematisk beskrivning till numerisk lösning av strömnings- och
värmeöverföringsproblem och hur dessa påverkar resultatet
kunna beskriva hur man hanterar vissa fenomen numeriskt, t.ex.
stötar, termisk strålning och kemiska reaktioner.
kunna förklara några för ämnet viktiga och grundläggande
begrepp

 

Färdighet och förmåga
För godkänd kurs skall studenten
 

kunna analysera ett strömnings- eller värmeöverföringsfall
och föreslå en strategi för lösning av detsamma med avseende
på ingående ekvationer, möjliga förenklingar och val av
lämplig numerisk metod samt jämföra med alternativa metoder och
modeller
kunna kritiskt granska och utifrån givna kriterier bedöma
noggrannhet och rimlighet hos resultat från simulering av
strömningar

 

Värderingsförmåga och förhållningssätt
För godkänd kurs skall studenten
 

kunna aktivt deltaga i diskussioner kring inom ämnet relevanta
problem
kunna i tal och skrift presentera i en teknisk rapport
innehållande analyser och val av numerisk lösningsmetod och
turbulensmodell

 

Kursinnehåll
Kursen behandlar metoder för att numeriskt lösa strömnings-
och värmeöverföringsproblem, både inkompressibla och
kompressibla. I kursen behandlas diskretisering med finita
volymmetoder, finita differensmetoder och i viss utsträckning
finita elementmetoder, samt hur dessa påverkar noggrannhet och
stabilitet hos lösningen. Både inkompressibel och kompressibel
strömning behandlas. Vidare behandlas metoder för att hantera
strömning med flera faser samt värme- och massövergång mellan
faser. Även metoder för att hantera kemiska reaktioner (t.ex.
förbränning) diskuteras. Metoder för att öka
beräkningseffektiviteten (t.ex. multigridmetoder) ingår
också.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och baserat på arbete i grupp. De obligatoriska inlämningsuppgifterna och datorlaborationerna redovisas skriftligt enskilt.  Närvaro vid är obligatorisk datorlaborationerna. Projektuppgift redovisas i grupp både skriftligt i form av en rapport och muntligt vid ett seminarium, där alla gruppmedlemmar skall deltaga aktivt. Examinationen innefattar även ett skriftligt teoriprov. För att få godkänt på denna kurs måste alla obligatoriska moment dvs. inlämningsuppgifter, laborationsrapporter, projektuppgift samt den skriftliga teoriprovet vara godkända. Betyg sätts baserat projektuppgift och teoriprov.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMV211 Strömningslära eller MMVF01 Termodynamik och strömningslära eller MMVF10 Strömningslära
FMA430 Flerdimensionell analys eller FMAB30 Flerdimensionell analys
FMA420 Linjär algebra eller FMAB20 Linjär algebra


Förutsatta förkunskaper: MMVN05 Numerisk strömningsmekanik och värmeöverföring eller MMV042 Numerisk värmeöverföring eller MVKN45 Tillämpad numerisk strömningsmekanik.
Begränsat antal platser: Nej
Kursen överlappar följande kurser: MVKN45, MMV042
Kurslitteratur

Material delas ut under kursen. Som komplement kan någon bok i CFD användas. Till exempel Versteeg, H.K., Malalasekera, W., An Introduction to Computational Fluid Dynamics, 2nd ed., Pearson, Prentice Hall, ISBN: 978-0-13-127498-3, 2007.


Kontaktinfo och övrigt
Lärare: Johan Revstedt, johan.revstedt@energy.lth.se
Kursansvarig: Bengt Sundén, bengt.sunden@energy.lth.se
Kursansvarig: Rixin Yu, rixin.yu@energy.lth.se



