
Kursplan 2019/20 EDAP05





Kursplan för
Programspråkskoncept
Concepts of Programming Languages
EDAP05, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Valfri för: C4-pv, D4-pv, E4-pv, F4, F4-pv, I4, Pi4-pv
Undervisningsspråk: Kursen ges på engelska

Syfte
En mjukvaruutvecklare träffar på många olika programspråk
under sin karriär.  Varje språk har sina egna funktionsbibliotek
och terminologi, men dessa dras från ett fåtal fundamentala
begrepp. Kursens syfte är att ge studenterna en överblick över
och förtrogenhet med de gemensamma begreppen så att de kan
bättre förstå och snabbare anpassa sig till nya programspråk. 
Dessutom har kursen som syfte att ge studenterna förkunskaper som
krävs för att arbeta med utveckling av nya programspråk, både
allmänna och domänspecifika språk.


Mål
Kunskap och förståelse
För godkänd kurs skall studenten

förstå formalismer för syntaktiska och semantiska
beskrivningar, inklusive kontextfria grammatiker.
förstå grundläggande programspråkskoncept: variabler,
kontrollflödestrukturer, typsystem,  satser, uttryck och
sidoeffekter.
förstå modulära programspråkskoncept: moduler, klasser,
separatkompilering.
förstå programspråkparadigmer: imperativ, funktionell,
logikbaserad, objektorienterad.

 

Färdighet och förmåga
För godkänd kurs skall studenten

kunna utnyttja olika programspråkskoncept och paradigmer inom
programmering.
kunna resonera om programspråkskoncept genom att använda
lämpliga formella beskrivningar.



Värderingsförmåga och förhållningssätt
För godkänd kurs skall studenten

kunna visa skillnaderna mellan olika programspråkskoncept och
resonera om fördelar och nackdelar.

 

Kursinnehåll
Namn, namnrymder, bindningar.  Typer, inklusive typkontroll och
typinferens.  Datastrukturer.  Olika former av uttryck, satser
och deklarationer.  Kontrollflöde, inklusive
undantagshantering. Avvägningar mellan uttrycksfullhet,
läsbarhet och undvikande av fel. Bindningsmekanismer.
Exekveringsmodeller för programspråk. Subrutiner och
parameteröverföring. Modularisering och separatkompilering.
Reflektion och generativ programmering.  Formella beskrivningar av
syntax och semantik.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För deltagande i tentamen fordras att laborationerna har fullgjorts. Slutbetyg i kursen bestäms av resultatet på den skriftliga tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Laborationer. 
Antal högskolepoäng: 3. Betygsskala: UG.  Prestationsbedömning: Fullgjorda laborationer.  Delmomentet omfattar: Laborationer 
Kod: 0219. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. Slutbetyg på hela kursen bestäms av resultatet på denna tentamen. För att få deltaga i tentamen krävs att laborationerna fullgjorts.  Delmomentet omfattar: Skriftlig tentamen 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: Nej
Kurslitteratur

Robert W. Sebesta: Concepts of Programming Languages. Addison Wesley, 2018, ISBN:  0134997182. Preliminär kursbok.


Kontaktinfo och övrigt
Kursansvarig: Christoph Reichenbach, christoph.reichenbach@cs.lth.se
Hemsida: http://cs.lth.se/edap05



