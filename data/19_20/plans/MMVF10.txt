
Kursplan 2019/20 MMVF10





Kursplan för
Strömningslära
Fluid Mechanics
MMVF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: F4, F4-bem, Pi4-bem
Undervisningsspråk: Kursen ges på begäran på engelska

Syfte
Kursen syftar till att ge grundläggande insikter kring
grundläggande strömningssamband och strömningsfenomen av teknisk
och fundamental betydelse, samt en översiktlig men god kunskap om
de metoder som används vid analys av strömningstekniska
problem.

Mål
Kunskap och förståelse
För godkänd kurs skall studenten

kunna definiera och/eller klargöra kortfattat vissa
grundläggande och mer avancerade begrepp, fenomen och mätmetoder
inom strömningslära
förstå generellt och redovisa i viss detalj vissa
grundläggande och mer avancerade strömningssamband
redovisa grundläggande förståelse av likformighetslagar, och
dess praktiska betydelse vid skalningsförsök
förstå uppkomsten av strömningsförluster och
strömningsrelaterade krafter vid teknisk aero- och hydrodynamisk
utformning


Färdighet och förmåga
För godkänd kurs skall studenten

kunna bedöma rimlighet och noggrannhet av ingångsdata och
beräknade resultat
kunna tillämpa kontrollvolymsanalys avseende mass- och
impulsbalans vid stationär strömning
kunna utföra en fullständig dimensionsanalys av givet
dimensionsproblem
kunna genomföra elementär analys av strömningsmotstånd och
lyftkrafter på omströmmade kroppar, en- och tvådimensionell
kompressibel strömning och endimensionell strömning med fria
vätskeytor, samt detaljerad strömningsteknisk analys av enkla och
sammansatta rörsystem vid stationär inkompressibel
enfasströmning


Värderingsförmåga och förhållningssätt
För godkänd kurs skall studenten

kunna kommunicera skriftligt på ett välstrukturerat,
förståelseinriktat och illustrativt sätt, avseende tentamen,
problemlösning och labredogörelser


Kursinnehåll
Översikt och historik; grundekvationer på integral- och
differentialform; dimensionsanalys inkl. likformighetslagar;
mätmetoder; strömning i rörsystem; gränsskikt; omströmmade
kroppar; introduktion till turbulens; potentialströmning inkl.
elementär vingteori; kompressibel strömning; strömning med fria
vätskeytor.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker via bedömning av individuella skriftliga hemuppgifter och laborationsredogörelser, samt en slutlig skriftlig tentamen som avser både teori (utan hjälpmedel) och problemlösning (med hjälpmedel, t.ex. kurslitteraturen). Betyget bestäms av en total poängsumma som består av resultat vid godkänd tentamen, samt ev. bonuspoäng från godkända hemuppgifter, enligt särskild formel.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMEA05 Mekanik - statik och partikeldynamik ELLER FMEA15 Mekanik-Statik och dynamik


Förutsatta förkunskaper: FMA430/FMAB30 Flerdimensionell analys och FMFF01 Vektoranalys ELLER FMA435/FMAB35 Flerdimensionell analys med vektoranalys.
Begränsat antal platser: Nej
Kurslitteratur

F. M. White: Fluid Mechanics, Eighth Edition in SI Units. McGraw-Hill Education, 2016, ISBN: 978-9-814-72017-5.


Kontaktinfo och övrigt
Examinator: Prof. Christoffer Norberg, Christoffer.Norberg@energy.lth.se
Hemsida: http://www.energy.lth.se
Övrig information: Schemalagd undervisning sker i form av föreläsningar, övningar, räknestugor och två laborationer. För effektiv inlärning uppmuntras studenten till både enskilda studier och samarbete/diskussioner med övriga kursdeltagare.



