
Kursplan 2019/20 VTVN20





Kursplan för
Trafiksäkerhet
Traffic Safety
VTVN20, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Valfri för: V4-tv
Undervisningsspråk: Kursen ges på begäran på engelska

Syfte
Syftet med kursen är att ge en fördjupad kunskap inom
trafiksäkerhetsområdet och med en vetenskaplig ansats förmedla
en systemsyn inom området. Trafiksäkerhetsproblematiken
analyseras på såväl internationell och nationell nivå.
Principer och åtgärder diskuteras. På lokal nivå tar kursen upp
aspekter som trafiksäkerhetshöjande åtgärder, utvärdering, och
olika trafikantgruppers och trafikslags förutsättningar.

Mål
Kunskap och förståelse
För godkänd kurs skall studenten

Ha kunskap om faktorer som påverkar trafiksäkerhet på en
övergripande nivå.
Ha kunskap om faktorer som påverkar antal olyckor och deras
konsekvenser.
Ha kunskap om vilka åtgärder som kan vidtas för att
förbättra trafiksäkerheten i olika situationer och på olika
platser.
Ha kunskap om mätmetoder och undersökningsmetodik för
trafiksäkerhet på såväl övergripande som platsspecifik
nivå.
Ha kunskap om hur olika myndigheter arbetar med
trafiksäkerhetsproblematiken.
Ha förståelse för olika trafikantgruppers behov.
Ha förståelse för hur olika trafikslags förutsättningar
skiljer sig åt gällande trafiksäkerhet.
Ha förståelse för hur trafikanters beteenden förändras av
olika typer av åtgärder.


Färdighet och förmåga
För godkänd kurs skall studenten

Kunna analysera trafiksäkerhetsproblematiken utifrån
dimensionerna Risk-Konsekvens-Exponering.
Kunna identifiera platser och situationer med bristande
trafiksäkerhet.
Kunna föreslå trafiksäkerhetshöjande åtgärder.
Skriva tekniska och vetenskapliga rapporter som bygger på
relevant trafikteknisk teori.
Diskutera och muntligt presentera resultaten av egna
projektarbeten.

 

Värderingsförmåga och förhållningssätt
För godkänd kurs skall studenten

Äga en systemsyn vad gäller trafikens säkerhetseffekter på
olika nivåer samt för olika trafikantgrupper och trafikslag.
Kunna diskutera trafiksäkerhet på en plats utifrån dess
förutsättningar.
Kunna värdera och förhålla sig till
trafiksäkerhetsutredningar och bedöma kvalitet på insamlad data
och de slutsatsar som kan dras ur detta.


Kursinnehåll
Kursen innehåller föreläsningar, övningar, fältstudier
och projektarbete. Studenterna arbetar med trafiksäkerhet på
såväl övergripande som på detaljerad nivå t.ex. i specifika
korsningar. Föreläsningar ger en god teoretisk bas och
förståelse för trafiksäkerhetsbegreppet. Ett projektarbete i
grupp ger studenterna möjlighet att fördjupa sig inom ert
specifikt område. Projektarbetet redovisas såväl skriftligt som
muntligt och lärarna lämnar såväl kontiunuerlig formativ som
summativ återkoppling på arbetet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkända duggor, godkända övningar, godkänt projektarbeten, godkänd muntlig presentation samt närvaro vid obligatoriska moment. Slutbetyget vägs samman av betygen på duggorna och projektarbetet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VTTF01 Trafikteknik


Förutsatta förkunskaper: VTVN15 Trafikteknisk analys
Begränsat antal platser: Nej
Kursen överlappar följande kurser: VTT141, VTTF05, VTTF10
Kurslitteratur

Englund, Gregersen, Hydén, Lövsund & Åberg: Trafiksäkerhet, en kunskapsöversikt. Studentlitteratur, 2007, ISBN: 9789144050386.
Elvik, Rune: The power model of the relationship between speed and road safety. TÖI, 2009, ISBN: 978-82-480-1001-2.
European Transport Safety Council: Traffic safety performance indicators. 2001, ISBN: 90-76024-11-1.
Stigson, H. & Kullgren, A.: Fotgängares risk i trafiken, Analys av tidigare forskningsrön. 2010. Institutionen för Folkhälsovetenskap, Karolinska Institutet.
WHO: Global Status Report on Road Safety 2013. 2013, ISBN: 978-92-4-156456-4.
Höye, Elvik, Sörensen & Vaa: Trafikksikkerhetshåndboken. TØI, Oslo, Norge, 2013.


Kontaktinfo och övrigt
Kursansvarig: Andras Varhekyi, andras.varhelyi@tft.lth.se
Hemsida: http://www.tft.lth.se



