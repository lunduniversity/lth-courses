
Kursplan 2019/20 KASN15





Kursplan för
Mikroskopisk karaktärisering av material
Microscopic Characterization of Materials
KASN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Valfri för: K4-m, N4-m
Undervisningsspråk: Kursen ges på begäran på engelska

Syfte

Att studenten skaffar sig en aktiv kunskapsbas vad det gäller
tillgängliga metoder för elementanalys på nanometerskala
Att studenten förstår de förlopp som ligger bakom de olika
analysmetoderna
Att studenten skall kunna utföra analyserna praktiskt


Mål
Kunskap och förståelse
För godkänd kurs skall studenten

Utnyttja sina kunskaper om elektronstruktur för att kunna
förutsäga egenskaper som röntgenemission, Augerelektronemission
och sekundärelektronemission.
Förstå elastisk och inelastisk spridning av elektroner i
fasta material.
Förstå principer bakom avbildning med mikroskopimetoder.
Förstå elektron- och ljusindicerade fenomen på ytor och vad
det leder till i form av emission och reflektion.
Förstå hur olika detektorer fungerar.


Färdighet och förmåga
För godkänd kurs skall studenten

Kunna planera lämplig preparationsmetod för olika typer av
material.
Tillämpa sina kunskaper för att välja en lämplig
analysmetod för ett visst materialproblem.
Analysera bilder och spektra från olika typer av material,
både kvalitativt och kvantitativt.
Utföra planerade analyser på ett flertal olika typer av
instrument.


Värderingsförmåga och förhållningssätt
För godkänd kurs skall studenten

Kunna utvärdera noggrannhet och precision hos olika
analysmetoder.
Kunna förklara eventuella artefakter och felkällor.
Självständigt kunna planera och genomföra analyser av
okända materialprov.


Kursinnehåll

Elastisk och inelastisk spridning
Elektromagnetiska linser
Principer och funktion hos olika typer av elektronmikroskop
(TEM, SEM)
Spektrometrar för elementanalys. Energidispersiv
röntgenspektrometer XEDS
Elektronenergiförlustspektrometer(EELS)
Identifiering och kvantifiering av spektra
Biologisk provpreparering och avbildningstekniker.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkänd praktisk analysuppgift. Tentamensresultat ger slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
KASF15 Analys på nanoskalan


Begränsat antal platser: 12
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kurslitteratur

Williams, D B och Carter, B C: Transmission electron microscopy – a textbook for materials science, 2nd edition. Springer, 2009, ISBN: 978-0-387-76502-0 eller e-ISBN: 978-0-387-76501-3.
Material utlagt på kursens hemsida.


Kontaktinfo och övrigt
Kursansvarig: Professor Reine Wallenberg, Reine.Wallenberg@polymat.lth.se
Hemsida: http://www.polymat.lth.se



