
Kursplan 2019/20 EITP15





Kursplan för
Kretskortsdesign och prototypkonstruktion
Printed Circuit Board and Prototyping
EITP15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Valfri för: D4-dpd, E4-is
Undervisningsspråk: Kursen ges på begäran på engelska

Syfte
Arbete i projektgrupp är förmodligen den vanligaste
situationen för en civilingenjör antingen som projektledare eller
som specialist på något område. Kursen ger studenten
färdigheter och säkerhet i att använda kunskaper om analoga och
digitala byggblock, samt illustrerar industriellt
utvecklingsarbete.

Mål
Kunskap och förståelse
För godkänd kurs skall studenten

analysera och beskriva system av låg och medelhög
komplexitet
känna till de yttre faktorer såsom störningar och hur
de påverkar prestanda
testa och felsöka en konstruktion på ett systematiskt
sätt
söka upp och tillgodogöra sig relevant information


Färdighet och förmåga
För godkänd kurs skall studenten

realisera system av låg och medelhög komplexitet
kunna uppvisa kunskaper i felsökningsmetodik
driva ett projekt framåt till en fungerande prototyp
formulera sig muntligt och skiftligt


Värderingsförmåga och förhållningssätt
För godkänd kurs skall studenten

visa prov på insikt om möjligheter och begränsningar med
digitala och analoga projekt


Kursinnehåll
En förteckning med förslag till uppgifter kommer att finnas.
Huvuddelen av kursen består i att från idé designa och
konstruera kretskort med hjälp av lämpliga designverktyg, samt
bestycka och testa konstruktionen. Vid kursens början hålls
några lektioner med genomgång av lämpliga
konstruktionsuppgifter, samt allmänna praktiska råd. Därefter
tilldelas varje grupp en arbetsplats med alla erforderliga verktyg
och instrument, som fritt disponeras under hela kursen. Under
kontorstid finns handledare tillgänglig för frågor och
diskussion av uppkomna problem.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget Godkänd krävs: Godkänd slutkonstruktion. Skriftlig dokumentation av konstruktionen. Muntlig redovisning. Fullgjord opposition på annans arbete. Examination endast en gång per år i samband med kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EIT020/EITF65 Digitalteknik, EIT070/EITF70 Datorteknik och ESS010/ETIA01/EITA35/EITA10 Elektronik, eller motsvarande.
Begränsat antal platser: 24
Urvalskriterier: Antal poäng på programmet.
Förtur ges till studenter vars program har kursen listad i sin lär- och timplan.
Kursen överlappar följande kurser: EDI021, ETI022, EITF40
Kurslitteratur

Utdelade projektspecifika stenciler.
Handböcker och komponentkataloger finns tillgängliga på institutionen.


Kontaktinfo och övrigt
Kursansvarig: Christoffer Cederberg, christoffer.cederberg@eit.lth.se
Hemsida: http://www.eit.lth.se/kurs/
Övrig information: Kursen ersätter den tidigare kursen EITF40 Digitala och analoga projekt. I denna uppdaterade versionen ingår design av kretskort med hjälp av CAD-verktyg, vilket både ger ett modernare konstruktionsarbete och mer komplexa konstruktioner.



