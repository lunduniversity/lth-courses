
Kursplan 2019/20 VFTN35





Kursplan för
Evolutionära urbana processer
Evolutionäry Urban Processes
VFTN35, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning L
Beslutsdatum: 2019-04-04
Allmänna uppgifter
Valfri för: L4-fr, L4-fe
Undervisningsspråk: Kursen ges på svenska

Syfte
Syftet med kursen är att studenterna ska tillägna sig kunskap
om och förståelse för hur urbana processer påverkar villkoren
för hushåll och företag att verka i urbana miljöer. Syftet
inbegriper att studenterna ska tillägna sig kunskap om och
förståelse för hur dessa urbana processer uppstår som ett
resultat av hur hushåll och företag väljer att använda sina
resurser inom de ramar som ges av fysiska, juridiska, byråkratiska
och ekonomiska förutsättningarna.

Mål
Kunskap och förståelse
För godkänd kurs skall studenten

Ha kunskap om de regelverk som påverkar hur urbana miljöer
används och utvecklas, och hur dessa regelverk implementeras
Ha kunskap om viktiga begrepp, teorier och metoder som används
för att tolka urbana processer
Ha förståelse för hur de urbana processerna är ett resultat
av människors val att använda sina resurser inom de ramar som ges
av geografiska förutsättningar, lagar och regler och dessas
tillämpning samt tidigare val.

 

Färdighet och förmåga
För godkänd kurs skall studenten

Kunna redogöra för de regelverk som påverkar hur urbana
miljöer används och utvecklas, och för hur dessa regelverk
implementeras
Kunna redogöra för ett urval viktiga begrepp, teorier och
metoder som används för att tolka urbana processer
Kunna redogöra för hur de urbana processerna är ett resultat
av människors val att använda sina resurser inom de ramar som ges
av geografiska förutsättningar, lagar och regler och dessas
tillämpning samt tidigare val.
Kunna anlysera - teoretiskt och empiriskt - viktiga urbana
processer som resultatet av människors val att använda sina
resurser inom de ramar som ges av geografiska förutsättningar,
lagar och regler och dessas tillämpning samt tidigare val.

 

Värderingsförmåga och förhållningssätt
För godkänd kurs skall studenten

Kunna analysera för- och nackdelar med viktiga urbana
processer med hänsyn till olika de intressen som är
inblandade
Kunna kritiskt analysera aktuella förslag eller aktuella
debattinlägg som handlar om urbana processer och därvidlag
analysera från de olika perspektiv olika inblandade aktörer
har

 

Kursinnehåll
I kursen analyserar studenterna ekonomiska och sociala processer
i urbana miljöer. Undervisningen byggs upp runt olika processer
och integrerar kunskaper från juridik, planering och ekonomi samt
geografisk informationsteknik. Metoden är att studera hur
aktörerna (individer, hushåll, företag, byråkrater, politiker)
väljer att agera under olika förutsättningar avseende ekonomiska
och juridiska förhållanden som påverkar valet av lokalisering
(av boende, verksamhet eller annan aktivitet). Vi kan med den
metoden exempelvis analysera hur beslutet att bosätta sig i ett
visst läge beror på ekonomiska och juridiska förutsättningar,
men också omvänt hur valet av bostad påverkar andra val, t.ex.
rörande sysselsättning, konsumtion och
fritidssysselsättning.
Ett genomgående tema för kursen är att studera hur och
varför staden används som den gör. En genomgående metod som
används i kursen för att förstå urbana processer är att tolka
makromönster som resultatet av mikromotiv. I undervisningen
integreras aktuell forskning som bedrivs på avdelningen.
Exempel på urbana processer och företeelser som studeras är:
gentrifiering, displacement, degentrifiering, segregering,
flyttkedjor, fysisk planering, stadsomvandling,
fastighetsutveckling, urbanisering, migration, kreativ
förstörelse, agglomeration, path dependence,
utanförskapsområden, boendelagstiftning, planlagstiftning, den
kreativa klassen, theory of the broken window.
Undervisningen består av föreläsningar, seminarier,
gästföreläsningar, studiebesök och projektarbete.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt obligatoriska moment avgör slutbetyget. Närvaro och prestation i obligatoriska moment vägs in i slutbetyget.Obligatoriska inlämningsuppgifter att utföras i grupp. Obligatoriskt aktivt deltagande i seminarier. Obligatorisk närvaro på gästföreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF01 National- och företagsekonomi


Förutsatta förkunskaper: VFTA01 Fastighetsteknik och fysisk planering OCH 
VFR140 Grundläggande juridik med fastighetsrätt ELLER VFTA05 Grundläggande juridik med fastighetsrätt OCH 
VFRN10 Detaljplan och bygglov
Begränsat antal platser: Nej
Kurslitteratur

Vetenskapliga artiklar samt aktuella rapporter, utredningar och debattartiklar som tillgängliggörs av institutionen.


Kontaktinfo och övrigt
Kursansvarig: Ingemar Bengtsson, ingemar.bengtsson@lantm.lth.se
Kursansvarig: Fredrik Kopsch, fredrik.kopsch@lantm.lth.se



