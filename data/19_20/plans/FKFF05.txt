
Kursplan 2019/20 FKFF05





Kursplan för
Atmosfärskemi och -fysik
Atmospheric Chemistry and Physics
FKFF05, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: W2
Valfri för: F4, F4-es
Undervisningsspråk: Kursen ges på engelska

Syfte
Kursen ska ge förståelse av fysikaliska, kemiska och
meteorologiska processer i atmosfären samt ge insikter i
människans påverkan på atmosfärens sammansättning och därmed
miljön, t.ex. klimat och stratosfäriskt ozon. Kursen syftar även
till att ge förmåga att värdera miljöfrågeställningar från
ett naturvetenskapligt betraktelsesätt i arbetsliv och
samhällsdebatt.

Mål
Kunskap och förståelse
För godkänd kurs skall studenten

kunna genomföra fysikaliska och kemiska beräkningar för
atmosfären, baserat på presenterad metodik och modellverktyg,
t.ex. meteorologiska boxmodeller och enklare klimatmodeller samt
tolka resultaten i atmosfärs- och miljöperspektiv
från ett naturvetenskapligt perspektiv kunna beskriva och
förstå atmosfärens funktion inom viktiga
miljöfrågeställningar
kunna kvalitativt och ibland kvantitativt förklara hur
människors aktiviteter påverkar atmosfären och, i ett vidare
perspektiv, livsbetingelserna på jorden.


Färdighet och förmåga
För godkänd kurs skall studenten

kunna integrera kunskaper om atmosfären från olika
ämnesområden
kunna integrera kunskaper från kurslitteratur och enklare
vetenskaplig litteratur
kunna genomföra projekt och planera presentation utifrån
givna ramar
ha ökad förmåga att presentera projekt som genomförts samt
vid presentation diskutera resultaten med kursledning och
kursdeltagare.


Kursinnehåll
Atmosfärens sammansättning och termodynamiska egenskaper,
meteorologi, meteorologiska modeller, geokemiska kretslopp, klimat,
växthusgaser, aerosoler, kemisk reaktionskinetik, stratosfäriskt
ozon, atmosfärens oxiderande förmåga, marknära ozon och surt
regn. Projektarbetet omfattar studier av vetenskaplig
litteratur, uppföljning samt redovisning av projektarbetet vid
minisymposium.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av dels en skriftlig tentamen där studenten individuellt besvarar frågor av både redogörande och beräkningskaraktär, dels ett projektarbete i grupp. Betyg bestäms av tentamen. Det ges även möjlighet att skriva en dugga som kan generera extra poäng som tillgodoräknas vid betygsättningen av tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt. 
Antal högskolepoäng: 1. Betygsskala: UG.  Prestationsbedömning: Examination vid muntlig redovisning av projekt 
Kod: 0218. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Skriftlig tentamen 
Antagningsuppgifter
Förutsatta förkunskaper: FMAA05 Endimensionell analys.
Begränsat antal platser: Nej
Kursen överlappar följande kurser: FKFF01
Kurslitteratur

Jacob, D.J.: Introduction to Atmospheric Chemistry.
Princeton University Press 1999. ISBN: 0-691-00185-5.
Dessutom ingår kompletterande material utdelat under kursen.


Kontaktinfo och övrigt
Kursansvarig: Professor Bengt Martinsson, bengt.martinsson@nuclear.lu.se
Kursansvarig: Johan Friberg, johan.friberg@nuclear.lu.se
Kursansvarig: Pontus Roldin, pontus.roldin@nuclear.lu.se
Hemsida: http://www.nuclear.lu.se/utbildning/obligatoriska_kurser/atmospheric_chemistry_and_physics/
Övrig information: Närvaro vid första föreläsningen är obligatoriskt för att få tillträde till kursen.



