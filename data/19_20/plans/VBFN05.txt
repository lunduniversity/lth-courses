
Kursplan 2019/20 VBFN05





Kursplan för
Energi, luft och fukt vid ombyggnad och förvaltning
Energy, Air Movements and Moisture at Rebuilding and Administration
VBFN05, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Valfri för: V4-hb, V4-bf
Undervisningsspråk: Kursen ges på svenska

Syfte
Att ge fördjupad kunskap om energi-, fukt-, kvalitets- och
miljöfrågor och tillförlitlighet hos befintliga byggnader, dess
delar och system under förvaltningsskedet, samt vid projektering
och produktion vid ombyggnader så att de på lång sikt ska var
beständiga mot fukt, ha låga driftkostnader, ett gott
inomhusklimat och uppfylla framtida klimatmål.

Mål
Kunskap och förståelse
För godkänd kurs skall studenten

Mäta olika inneklimatparametrar, identifiera problem och
föreslå åtgärder inklusive eventuella injusteringar.
Genomföra energianalys och föreslå
energieffektiviseringsåtgärder.
Inventera och identifiera miljöstörande ämnen i byggnader
och installationer.
Tolka bygg- och VVS-handlingar samt identifiera eventuella
brister i fuktskyddet och föreslå energieffektiviserande
åtgärder.
Beskriva byggnads- och installationstekniken i äldre
byggnader.


Färdighet och förmåga
För godkänd kurs skall studenten

Tillämpa olika mätmetoder och bedöma deras
tillförlitlighet.
Utifrån mätresultat, besiktningar och granskning av
tillgängliga handlingar utforma del av underhållsplaner och
föreslå åtgärder för förbättrad inomhusmiljö.
Förmåga att generalisera inhämtad kunskap på andra
projekt.
Beräkna och bedöma inverkan av tredimensionella
köldbryggor.
Visa förmåga till lagarbete och samverkan i grupper. Visa
förmåga att muntligt och skriftligt i dialog med andra grupper
redogöra för och diskutera sina resultat och slutsatser.
Kunna beräkna luftströmning och tryckförhållande inom en
byggnad och genom byggnadsdelar och dess samverkan med
ventilationssystem samt förstå konsekvenser av luftläckage.


Värderingsförmåga och förhållningssätt
För godkänd kurs skall studenten

Värdera lämpligheten och tillförlitligheten för olika
mätmetoder.
Ha förmåga att identifiera sitt behov av ytterligare kunskap
för att utveckla sin kompetens.


Kursinnehåll

Upprätta dokument för åtgärder och kontrollplaner för
fuktskydd och miljöledning i alla skeden av byggprocessen.
Informera om nya nationella och internationella regelverk
om byggnader. Analysera och belysa vilka konsekvenser dessa leder
till.
Olika metoder för att analysera ny och befintlig bebyggelse
avseende byggteknik, inneklimat, fuktsäkerhet och
installationssystem för att rätt prioritera mellan olika ROT- och
energibesparande åtgärder.
Uppföljning av driftstatistik för en byggnads
energianvändning i syfte att erhålla god energihushållning.
Analysera fuktsäkerhet, energianvändning och
inomhusmiljö.
Byggnadsteknik i äldre hus.
Informera om installationsteknik i äldre byggnader.
Ritningstolkning av äldre och nyare A-, K- samt
VVS-ritningar.
Allmän miljökunskap avseende miljöfarliga bygg- och
inredningsmaterial och metoder för inventering och hantering.
Mögel och röta i byggnader.
Kvalitetssäkring i byggprocessen.
Konstruktion och ombyggnad av våtrum.
Energisystem, injustering och byggnadsautomation.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: 80% närvaro vid föreläsningstillfällena. Godkänd skriftlig tentamen. Tentamen kommer att innehålla frågor från föreläsningarna. För godkänt på kursen krävs även att projektuppgifter, laborationer och datorövning är godkända. Kvaliteten på projektuppgifterna kan påverka slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Energi, luft och fukt vid ombyggnad och förvaltning. 
Antal högskolepoäng: 4. Betygsskala: TH.  Prestationsbedömning: Skriftlig tentamen 
Kod: 0214. Benämning: Projektuppgift. 
Antal högskolepoäng: 3,5. Betygsskala: TH.  Prestationsbedömning: Skriftlig projektuppgift 
Antagningsuppgifter
Förutsatta förkunskaper: VBFF01 Energieffektivitet och innemiljö.
Begränsat antal platser: Nej
Kursen överlappar följande kurser: VBF045
Kurslitteratur

Reppen L, Kallstenius P, Björk C:: Så byggdes husen 1880-2000. , Arkitektur, konstruktion och material i våra flerbostadshus under 120 år. Liber 2003, ISBN: 91-540-5888-0.
Pettersson, B, Dalenbäck, J-O: Åtgärder för ökad energieffektivisering i bebyggelsen. Chalmers Energicentrum 2005.
Sundell, J, et al: Problem med inomhusklimatet. BFR A8:1997. pdf-dokument på hemsidan, (Utdrag ur).
Presentationer och annat material från föreläsningar.
Abel E, Elmroth A: Byggnaden som system. Studentlitteratur, 2016, ISBN: 978-91-44-11588-7. Upplaga 4:1.
Sandin, K: Luftströmning. Kompendium. Lund 1990.
Harderup och Nordquist: Räkneövningar i luftströmning.
Dahlblom m.fl.: Installationsteknik för fastighetsmäklare-driftstatistik och graddagskorrigering. 2004. Pdf-dokument på hemsidan (Utdrag ur).
Anders Granlund: Underhållsplanering. 2018. Pdf-dokument på hemsidan.


Kontaktinfo och övrigt
Kursansvarig: Birgitta Nordquist, Birgitta.Nordquist@hvac.lth.se
Kursansvarig: Lars-Erik Harderup, lars-erik.harderup@byggtek.lth.se
Hemsida: https://liveatlund.lu.se



