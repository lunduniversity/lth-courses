
Kursplan 2019/20 FAFA65





Kursplan för
Termodynamik, våglära och optik
Thermodynamics, Waves and Optics
FAFA65, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: BME1
Undervisningsspråk: Kursen ges på svenska

Syfte
Syftet med kursen är att studenten ska tillägna sig
grundläggande kunskaper i termodynamik, vågrörelselära och
optik med inriktning mot tillämpningar. Förståelse inom dessa
områden är central för begreppsbildningen inom starkt
expanderande teknikområden. Färdigheterna och förståelsen som
studenten tillägnar sig ska också underlätta
kunskapsinhämtningen i kommande kurser i angränsande
ämnesområden.
Kursen ska ge träning i problemlösning, modelltänkande,
experimentellt arbete samt skriftlig kommunikation. Kursen avser
även att stimulera studenten till reflektion över hur
kursinnehållet relaterar till fysikaliska vardagsfenomen.

Mål
Kunskap och förståelse
För godkänd kurs skall studenten

kunna analysera problemställningar samt utföra och tolka
beräkningar inom ämnesområdet.
förstå hur ett abstrakt modelltänkande i form av matematiska
modeller, analogier och bilder växelverkar med experiment och den
fysikaliska verkligheten.
kunna förklara vardagliga fysikaliska fenomen med hjälp av
korrekta fysikaliska begrepp inom ämnesområdet.


Färdighet och förmåga
För godkänd kurs skall studenten

förmå utnyttja och tolka fysikaliska modeller.
kunna tillämpa och värdera de experimentella metoder som
används i kursen.
kunna utvärdera utfall av olika experimentella metoder.
förmå skriva en strukturerad laborations- eller
projektrapport i vilken t.ex. experimentella data presenteras och
analyseras.
muntligen presentera och diskutera en laboration eller ett
mindre projekt.
ha funnit och utvecklat sin studiestrategi.


Värderingsförmåga och förhållningssätt
För godkänd kurs skall studenten

kunna tillämpa och värdera de experimentella metoder som
används i kursen.
förmå utvärdera utfall av olika experimentella metoder.
på egen hand, t.ex. på internet, kunna söka och använda
relevant information inom kunskapsområdet.


Kursinnehåll
Stor vikt läggs vid begreppsförståelse samt vid hur kursens
olika delar relaterar till varandra och till forskning inom
angränsande områden. Kursens laborativa del används för att
visualisera viktiga fysikaliska begrepp.
Kursen behandlar följande områden: Temperatur och värme.
Fasövergångar. Tillståndsekvationer för ideala och reala gaser.
Friktion och viskositet. Tillståndsändringar och kretsprocesser.
Entropi. Termodynamikens huvudsatser. Mekaniska svängningar,
vågutbredning, interferens och dopplereffekt. Ljudtryck,
ljudintensitet. Akustisk impedans, reflektion av ljudvågor.
Elektromagnetiska vågor och Huygens princip. Avbildning med
linser, optiska instrument. Interferens, böjning och upplösning.
Spektrometrar.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska kontroll- och inlämningsuppgifter, skriftligt prov och godkänd laborationskurs. Det skriftliga provet avgör det graderade slutbetyget på kursen.
Närvaro vid första föreläsningen är obligatoriskt för att få tillträde till kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Fysik - Våglära och optik. 
Antal högskolepoäng: 3. Betygsskala: TH.  Prestationsbedömning: Skriftligt prov som avgör det graderade slutbetyget på kursen.  Delmomentet omfattar: Mekaniska svängningar, vågutbredning, interferens och dopplereffekt. Ljudtryck, ljudintensitet. Akustisk impedans, reflektion av ljudvågor. Elektromagnetiska vågor och Huygens princip. Avbildning med linser, optiska instrument. Interferens, böjning och upplösning. Polarisation.   
Kod: 0215. Benämning: Laborationer och rapporter. 
Antal högskolepoäng: 2. Betygsskala: UG.  Prestationsbedömning: Aktivt deltagande vid laborationer, godkända laborationsrapporter.  Delmomentet omfattar: Laborationer: Experimentell metodik. Kretsprocesser. Ljusets böjning och interferens. Geometrisk optik.  
Kod: 0315. Benämning: Termodynamik - inlämningsuppgifter. 
Antal högskolepoäng: 2,5. Betygsskala: UG.  Prestationsbedömning: Godkända kontroll- och inämningsuppgifter i termodynamik.  Delmomentet omfattar: Obligatoriska kontroll- och inlämningsuppgifter i termodynamik. 
Antagningsuppgifter
Begränsat antal platser: Nej
Kursen överlappar följande kurser: FAFA50, FAFF40, FAFA01, FAF260, FAFF30, FAFA05, FAFA45, FAFA15, FAFA20, FAFA30, FAFA35, FAFA60, FAFF25, FAFA70, FAFA75
Kurslitteratur

Jönsson, G: Våglära och optik. Teach Support 2015. ISBN: 9789163781445.
Jönsson, G: Fysik i vätskor och gaser, Teach Support 2014. ISBN: 9789197249997.
Laborationshandledning för BME.


Kontaktinfo och övrigt
Kursansvarig: Magnus Borgström, magnus.borgstrom@ftf.lth.se
Hemsida: http://www.ftf.lth.se/index.php?id=59533
Övrig information: Närvaro vid första föreläsningen är obligatoriskt för att få tillträde till kursen.



