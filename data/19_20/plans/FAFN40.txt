
Kursplan 2019/20 FAFN40





Kursplan för
Kvantinformation
Quantum Information
FAFN40, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Undervisningsspråk: Kursen ges på engelska

Syfte
Syftet med kursen är att ge en grundläggande förståelse av
centrala koncept inom det snabbt expanderande fältet
kvantinformation och kvantdatorer. I kursen tas ett
informationsteoretiskt grepp på fysikens grundläggande lagar,
kvantmekaniken. Detta kommer ge studenterna möjligheter att både
reflektera teoretiskt över såväl som praktiskt utforska de
möjligheter och problem kvantmekaniska tillämpningar kan
innebära för informationsbehandling.

Mål
Kunskap och förståelse
För godkänd kurs skall studenten
ha förvärvat

god förståelse av enkla och kopplade kvantbitar
grundläggande kunskaper om kvantgrindar och elementära
kvantkretsar
förståelse för grundprinciperna i centrala
kvantalgoritmer
kännedom om olika fysikaliska system för implementation av
kvantbitar
grundläggande kunskaper om bitfel och felkorrigering
förståelse för entropibegreppet inom kvantinformation
kännedom om grundprinciperna för teleportation och
kvantkryptografi.


Färdighet och förmåga
För godkänd kurs skall studenten
ha förvärvat förmåga

att analysera olika egenskaper hos enklare kvantalgoritmer
att genomföra beräkningar relaterade till enklare
kvantinformationsprocesser
att ensam eller i par genomföra ett projekt som behandlar en
konkret problemställning
att ensam eller i par redovisa ett projekt i både muntlig och
skriftlig form

samt fått erfarenhet av experimentell manipulation av enskilda
kvantbitar.

Värderingsförmåga och förhållningssätt
För godkänd kurs skall studenten
ha tillägnat sig en viss insikt om hur utvecklingen av
kvantinformationsområdet kan påverka informationsteknologin i
framtiden.

Kursinnehåll
Översiktlig bakgrund för kvantmekanik och datorvetenskap.
Enkla och kopplade kvantbitar. Kvantkretsar och universella
kvantgrindar. Kvantfouriertransformen och Shors algoritm för
primtalsfaktorisering. Grovers sökalgoritm. Fysiska
implementationer av kvantbitar och kvantkretsar. Brus, bitfel och
felkorrigering. Entropibegreppet inom kvantinformation.
Informationsöverföring och kvantkryptografi. Kvantmekanisk
sammanflätning och teleportation.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Undervisningen består av föreläsningar och laborationer. Examination
sker i form av skriftlig såväl som muntlig projektredovisning, inlämningsuppgifter och en laboration.

För godkänt betyg krävs godkänd skriftlig och muntlig projektredovisning, godkända inlämningsuppgifter samt godkänd laborationsrapport.

Betyg, 3, 4 eller 5 baseras på i första hand den skriftliga projektredovisningen och i andra hand, när det väger mellan två betygsgränser, kan den muntliga redovisningen avgöra utfallet.


Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Linjär algebra, rudimentär kvantmekanik.
Begränsat antal platser: Nej
Kurslitteratur

Michael A. Nielsen & Isaac L. Chuang: Quantum Computation and Quantum Information. Cambridge University Press, 2000.


Kontaktinfo och övrigt
Kursansvarig: Stefan Kröll, Stefan.Kroll@fysik.lth.se
Hemsida: http://www.atomic.physics.lu.se/education/elective-courses/fyst30-quantum-information/
Övrig information: Närvaro vid första föreläsningen är obligatoriskt för att få tillträde till kursen.




