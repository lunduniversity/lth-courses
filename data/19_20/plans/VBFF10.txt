
Kursplan 2019/20 VBFF10





Kursplan för
Byggnadsfysik
Building Physics
VBFF10, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYA2
Undervisningsspråk: Kursen ges på svenska

Syfte
Efter genomförd kurs ska studenten

ha översiktliga kunskaper om en byggnads konstruktiva
utformning
ha elementära kunskaper om olika byggnadskomponenter och hur
dessa sammanfogas till en sund och energisnål byggnad
ha grundläggande kunskaper om värme- och fukttransport i en
byggnad
kunna identifiera och lösa olika byggnadsfysikaliska
problem


Mål
Kunskap och förståelse
För godkänd kurs skall studenten

Förstå hur man kombinerar byggnadsmaterial till en fungerande
byggnadsdel ur värme- och fuktsynpunkt.
Identifiera ingående poster i en energibalans.
Kvantitativt kunna bedöma fuktskyddet för en byggnad.


Färdighet och förmåga
För godkänd kurs skall studenten

Utforma byggnadsdelar till ett enfamiljshus och sätta samman
dem till en fungerande byggnad beträffande energianvändning
och fuktbeständighet.
Tillämpa befintlig kunskap i CAD.
Tillämpa kunskap från VBFA10 (VBF630) för att skapa en
byggnad som uppfyller delkrav i byggnormen beträffande
energibehov.
Färdigheter i att använda teorier rörande fukttransport
genom byggnadsdelar. Förmåga att välja lämpliga värden på
randvillkor och materialdata. Kvantitativt kunna värdera
byggnadsdelar och enkla byggnader ur fuktsynpunkt.


Kursinnehåll
Fysikaliska grunder av värme- och fukttransport genom material
och byggnadsdelar. Beräkning av fukt- och temperaturtillstånd i
konstruktioner för att skapa fuktsäkra och energieffektiva hus.
Byggnadsfysikalisk dimensionering av tak, grunder och ytterväggar.
Information om metodik för fuktsäkerhetsprojektering, kritiska
fukttillstånd och sunda hus.
Stationära energi- och fuktbalanser upprättas för att lära
sig vilka poster som ingår.
Ett centralt moment i kursen är projektuppgiften, där
kopplingen mellan klimatskal, materialval, stomsystem och
stomkomplettering behandlas. Detta utmynnar i enkla bygghandlingar
med tillhörande CAD-ritningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig och består av en teoridel och en beräkningsdel med minimipoäng för respektive del. För godkänt på kursen krävs även att projektuppgiften är godkänd. Väl genomförd projektuppgift kan höja slutbetyget med ett halvt steg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Inlämningsuppgift. 
Antal högskolepoäng: 2. Betygsskala: UG.  Prestationsbedömning: Korrekt beskriven och ritade byggnadsdelar till en småhus.  Delmomentet omfattar: 5st inlämningar av olika byggnadsdelar inklusiv u-värdesberäkning, grund, vägg, tak, och sektion av väggen. 
Kod: 0217. Benämning: Tentamen. 
Antal högskolepoäng: 4. Betygsskala: TH.  Prestationsbedömning: En tenta med två delar, en teori del och en beräknings del.  Delmomentet omfattar: En tenta med två delar, en teori del och en beräknings del. 
Antagningsuppgifter
Förkunskapskrav:
VBF630 Husbyggnadsteknik eller VBFA10 Husbyggnadsteknik


Begränsat antal platser: Nej
Kursen överlappar följande kurser: VBF605
Kurslitteratur

Sandin, K: Praktisk byggnadsfysik. Studentlitteratur, 2010, ISBN: 9789144059914.
Sandin, K: Praktisk byggnadsfysik, Övningsbok. Studentlitteratur , 2010, ISBN: 9789144059891.
Harderup L-E: Övningsuppgifter med lösningar till Fukthandbok.
Harderup L-E: Formelsamling till Fukthandbok. 2017.
Arfvidsson, Harderup, Samuelson: Fukthandbok, Praktik och Teori. Svensk Byggtjänst, 2017, ISBN: 978-91-7333-823-3.
Utdelade föreläsningar tillgängliga på hemsidan.


Kontaktinfo och övrigt
Kursansvarig: Petter Wallentén, petter.wallenten@byggtek.lth.se
Hemsida: http://www.byfy.lth.se
Övrig information: Projektuppgiften löper som en röd tråd genom kurserna VBEF10 och ABKF05. 



