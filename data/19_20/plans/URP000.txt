
Kursplan 2019/20 URP000





Kursplan för
Forskningsinriktad praktik
Undergraduate Research Project
URP000, 12 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Ledningsgruppen för grundutbildning
Beslutsdatum: 2019-04-17
Allmänna uppgifter
Undervisningsspråk: Kursen ges på engelska

Syfte
Studenterna ska lära sig att planera, genomföra och redovisa
ett mindre projekt av forskningskaraktär.

Mål
Kunskap och förståelse
För godkänd kurs skall studenten

kunna söka, värdera och sammanfatta relevant vetenskaplig
litteratur och annan information relevant för den förelagda
uppgiften
planera praktiska/laborativt arbete med hjälp av relevanta
försöksplaneringsmetoder

 

Färdighet och förmåga
För godkänd kurs skall studenten

kritiskt tolka och dra slutsatser av resultaten av projektets
praktiska/laborativa del
skriftligt redovisa sitt projekt i en teknisk/vetenskaplig
rapport
visa förmåga att arbeta självständigt och på eget
initiativ ta kontakt med handledare under projektets gång

 

Värderingsförmåga och förhållningssätt
För godkänd kurs skall studenten

visa prov på hög akademisk integritet
kunna diskutera relevanta etiska frågeställningar
kunna diskutera relevanta hållbarhetsaspekter

 

Kursinnehåll
Planera, genomföra och redovisa ett mindre projekt av
forskningskaraktär.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt betyg krävs godkänd skriftlig rapport samt att övriga lärandemål är uppfyllda.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Urvalskriterier: Kursen är enbart öppen för inresande utbytesstudenter i enlighet med särskilda avtal.
Kurslitteratur

Vetenskapliga artiklar relevanta för projektet.


Kontaktinfo och övrigt
Hemsida: http://www.lth.se/english/education/exchange-studies/courses/coursepackages/undergraduate-summer-research-projects/
Övrig information: Kursen ges som sommarkurs och har begränsat antal platser och antalet platser begränsas till antalet tillgängliga projekt.



