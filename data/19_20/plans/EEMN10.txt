
Kursplan 2019/20 EEMN10





Kursplan för
Datorbaserade mätsystem
Computerised Measurement Systems
EEMN10, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BME
Beslutsdatum: 2019-03-28
Allmänna uppgifter
Valfri för: BME4, D5, E4-ss, F4, F4-mt, F4-ss, N4
Undervisningsspråk: Kursen ges på begäran på engelska

Syfte
Automatiserad insamling av mätdata är av fundamental betydelse
för test- och mätuppgifter i industri och forskningssammanhang.
Kursen syftar till att ge en överblick över system och metoder
för överföring av mätdata i test- och industrimiljöer, samt
att presentera metoder att programmera ett sådant system på ett
logiskt och strukturerat sätt.
Kursen ges i form av lektioner med laborationer och
inlämningsuppgifter som belyser och exemplifierar föreläst
material.
Ett avslutande projekt skall ge teknologen en chans att
självständigt lösa ett mättekniskt problem. Projektet går ut
på att till ett givet problem på egen hand planera för den
bästa strategin att samla in mätdata. Systemet som löser
uppgiften skall sedan programmeras med metoder som lärs ut i
kursen. Projektet redovisas muntligt för övriga kursdeltagare,
samt i en skriftlig rapport.

Mål
Kunskap och förståelse
För godkänd kurs skall studenten

Kunna kommunicera med mätinstrument från en dator via olika
bussinterface
Kunna samla in mätdata via ett datainsamlingskort på sätt
som optimerar antingen enkelhet, datamängd eller snabbhet.


Färdighet och förmåga
För godkänd kurs skall studenten

Kunna programmera i det grafiska programmeringsspråket LabVIEW
på ett logiskt och strukturerat sätt
Kunna använda MATLAB för en enklare
datainsamlingsuppgift
Muntligt och skriftligt kunna presentera en automatiserad
lösning på ett mätproblem


Värderingsförmåga och förhållningssätt
För godkänd kurs skall studenten

ha insikt om olika hård- och mjukvarulösningar för
överföring av mätdata till en dator


Kursinnehåll
LabVIEW introduktion samt metoder för strukturerad
programmering. Bussystem såsom IEEE-488 (GPIB), seriebussar,
VXI/PXI, Fältbussar. Datainsamlingskort. Givaranpassning. Mjukvara
för mätsystemstyrning. Mätdatabehandling. Intoduktion till
mätdatainsamling via MATLAB.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända inlämningsuppgifter, laborationer med förberedelse/inlämningsuppgifter, samt godkänt projekt ger godkänt betyg. För högre betyg krävs tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EDA011, EDAA50 eller EDA017, EDAA55 Programmeringsteknik och ESSF10, BMEF05 eller EEM007 Mätteknik eller motsvarande.
Begränsat antal platser: 30
Urvalskriterier: Antal poäng inom programmet.
Förtur ges till studenter vars program har kursen listad i sin läro- och timplan.
Kursen överlappar följande kurser: EEM070
Kurslitteratur

Kompendium.


Kontaktinfo och övrigt
Kursansvarig: Dr Christian Antfolk, christian.antfolk@bme.lth.se
Kursansvarig: Dr Josefin Starkhammar, josefin.starkhammar@bme.lth.se
Hemsida: http://bme.lth.se/course-pages/datorbaserade-maetsystem/datorbaserade-maetsystem/
Övrig information: Vid färre än 12 deltagare kan kursen komma att ges med reducerad undervisning och större inslag av självstudier.



