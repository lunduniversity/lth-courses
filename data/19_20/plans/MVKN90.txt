
Kursplan 2019/20 MVKN90





Kursplan för
Turbulens - teori och modellering
Turbulence - Theory and Modelling
MVKN90, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: F5, F5-bem, M4-bem, Pi4-bem
Undervisningsspråk: Kursen ges på engelska

Syfte
Kursens syfte är att ge en grundläggande teoretisk kunskap om
turbulens samt turbulensmodellers uppbyggnad och applicerbarhet.
Dessutom avser kursen ge färdighet i att analysera turbulenta
strömningar. Dessa kunskaper skall vara tillräcklig för att
förstå bakgrunden till turbulensmodeller och att för ett givet
strömningsfall kunna välja lämplig modell.

Mål
Kunskap och förståelse
För godkänd kurs skall studenten
 

kunna beskriva de fyskikaliska mekanismerna vid övergången
från laminär till turbulent strömning för ett enkelt
strömningsfall
kunna förklara Kolmogorovs teori, de bakomliggande antagandena
och teorins giltighet
kunna redogöra för de olika grundtyperna av turbulensmodeller
med avseende på fysikalisk bakgrund, antaganden samt
applicerbarhet på olika strömningsfall
kunna från ett fenomenologiskt perspektiv bedöma om en
strömning är turbulent
kunna förklara några för ämnet viktiga och grundläggande
begrepp
kunna beskriva turbulensens karaktär i olika typer av
strömning med avseende på turbulensens egenskaper och utveckling,
samt förklara hur skillnaden mellan dessa strömningstyper
återspeglas i modelleringen

 

Färdighet och förmåga
För godkänd kurs skall studenten

kunna analysera ett strömningsfall och föreslå en metod för
numerisk simulering med avseende på ingående ekvationer, möjliga
förenklingar och val av lämplig turbulensmodell samt jämföra
med en alternativ metod
kunna kritiskt granska och utifrån givna kriterier bedöma
rimligheten hos resultat från simulering av turbulenta
strömningar


Värderingsförmåga och förhållningssätt
För godkänd kurs skall studenten

kunna aktivt deltaga i diskussioner kring inom ämnet relevanta
problem
kunna i tal och skrift presentera i en teknisk rapport
innehållande analyser och val av turbulensmodell


Kursinnehåll
Kursen omfattar grundläggande teori för turbulent strömning,
övergången mellan laminär och turbulent strömning samt det
fysikaliska grunderna för olika typer av turbulensmodeller.
Turbulensteoridelen innefattar statistisk och fenomenologisk
beskrivning av turbulens, Kolmogorovs hypoteser samt väggbunden
och väggfri skjuvströmning. Vidare behandlas homogen och isotrop
turbulens, samt anisotropi och turbulens i olika typer av
strömning. I modelleringsdelen tas de vanligaste typerna av
turbulensmodeller upp, dvs. turbulensmodeller baserade på de
Reynolds-medelvärderade ekvationerna och Large Eddy Simulering.
Den fysikaliska bakgrunden och effekten av olika antaganden
diskuteras. Även den matematiska beskrivningen behandlas,
medelvärdesbildningar av de grundläggande ekvationerna, samt
härledning av de extra ekvationer som förekommer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och baserat på arbete i grupp. De obligatoriska inlämningsuppgifterna och laborationerna redovisas skriftligt enskilt. Projektuppgiften redovisas i grupp både skriftligt i form av en rapport och muntligt vid ett seminarium, där alla gruppmedlemmar skall deltaga aktivt. För godkänt (betyg 3) krävs att alla obligatoriska moment dvs. inlämningsuppgifter, laborationer och projektuppgift är godkända. Högre betyg än 3 sätts baserat på frivillig muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMEN21 Kontinuumsmekanik eller MMVF01 Termodynamik och strömningslära eller MMVF10 Strömningslära
FMA430 Flerdimensionell analys eller FMA435 Flerdimensionell analys med vektoranalys eller FMAB30 Flerdimensionell analys eller FMAB35 Flerdimensionell analys med vektoranalys
FMA420 Linjär algebra eller FMAB20 Linjär algebra


Begränsat antal platser: Nej
Kurslitteratur

Pope, S. B.: Turbulent Flows. Cambridge University Press , 2003, ISBN: 0-521-59886-9.


Kontaktinfo och övrigt
Kursansvarig: Johan Revstedt, Johan.Revstedt@energy.lth.se
Kursansvarig: Robert Szasz, Robert-Zoltan.Szasz@energy.lth.se
Hemsida: http://www.energy.lth.se
Övrig information: Kursen är baserad på föreläsningar, övningar, laborationer, inlämningsuppgifter samt arbete i grupp i form av ett mindre projekt.



