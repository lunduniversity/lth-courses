
Kursplan 2019/20 MTTN60





Kursplan för
Verksamhetsutveckling
Business Process Management
MTTN60, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Alternativobligatorisk för: MLOG1
Valfri för: I4-lf, M4-lp, MD4
Undervisningsspråk: Kursen ges på engelska

Syfte
Kursens övergripande målsättning är att inom området
processbaserad verksamhetsutveckling ge teknologen såväl konkreta
verktyg och metoder som principer, synsätt och visionära
perspektiv. Genom erhållen förståelse, färdighet och
attitydutveckling ges en grund för framtida aktivt deltagande i
den processorientering som alltmer präglar näringsliv och
offentlig sektor.

Mål
Kunskap och förståelse
För godkänd kurs skall studenten

förstå och kunna förklara vad som menas med processbaserad
verksamhetsutveckling och vad som skiljer detta koncept från
traditionell hierarkisk och funktionsorienterad verksamhet
kunna redogöra för hur ämnesområdet utvecklats och
varför
kunna redogöra för de olika verktyg, metoder och principer
som används i arbetet och hur de används
kunna redogöra för hur processer utvecklas


Färdighet och förmåga
För godkänd kurs skall studenten

självständigt eller i grupp kunna genomföra identifiering,
kartläggning och analys av processer - på "rätt"
detaljnivå
inse vikten av samt kunna föreslå kpi/mått för mätning av
processer
kunna kommunicera resultatet av arbetet och diskutera med olika
typer av intressenter


Värderingsförmåga och förhållningssätt
För godkänd kurs skall studenten

kunna frångå det traditionella funktionsorienterade
paradigmet och med ett processorienterat paradigm kunna betrakta en
organisation från ett horisontellt synsätt istället för ett
vertikalt. Det innebär att hon/han ska kunna identifiera
huvudprocesserna i ett företag (motsvarande) med hjälp av
kunskaper, färdigheter och förståelse som utvecklats med hjälp
av kursen. Detta sker oberoende av den organisationsform som finns
i företaget.
kunna definiera, kartlägga, analysera samt
mäta processer
kunna utveckla de identifierade processerna


Kursinnehåll
Drivkrafter och motiv för processbaserad verksamhetsutveckling.
Processer och processynsättet. Kund och kundtillfredsställelse.
Identifiering och kartläggning av processer. Kpi/mätsystem för
processer. Analys och utveckling av processer. Business Process
Management. Tvärorganisatoriska processer. Processorienterade
organisationer. Verksamhetsutveckling och förändringsmetoder
utifrån processparadigm (t.ex. tqm, bpr, six sigma, lean).
Framtida utveckling inom området (såsom sälj- och
verksamhetsplanering, tvärfunktionell integration).

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg erhålles efter godkänd skriftlig tentamen och godkända  inlämningsuppgifter (exempelvis case, spel och projekt). Obligatorisk närvaro kan förekomma i vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Processbaserad verksamhetsutveckling. 
Antal högskolepoäng: 5. Betygsskala: UG.  Prestationsbedömning: Godkänd skriftlig tentamen.  Delmomentet omfattar: Omfattar litteratur, föreläsningar och fallstudier. 
Kod: 0216. Benämning: Inlämningsuppgifter. 
Antal högskolepoäng: 2,5. Betygsskala: UG.  Prestationsbedömning: Godkända inlämningsuppgifter exempelvis fallstudier och projekt.  Delmomentet omfattar: Kursen innehåller flera fallstudier samt ett större projektarbete.  
Antagningsuppgifter
Förutsatta förkunskaper: Kunskaper från grundläggande obligatoriska kurser inkl tillämpningskurser.
Begränsat antal platser: Nej
Kursen överlappar följande kurser: MTTN30, MTT230, MTTN05
Kurslitteratur

Artiklar och annat material.


Kontaktinfo och övrigt
Kursansvarig: Dag Näslund, dag.naslund@tlog.lth.se
Hemsida: http://www.tlog.lth.se
Övrig information: Kursen rekommenderas efter uppnådda 150 högskolepoäng. Huvudlärare är universitetslektor Dag Näslund.
Deltagande vid första undervisningstillfället är obligatoriskt. Uteblivande från detta tillfälle kommer att medföra uteslutning från kursen.



