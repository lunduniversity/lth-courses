
Kursplan 2019/20 FAFF10





Kursplan för
Atom- och kärnfysik med tillämpningar
Atomic and Nuclear Physics with Applications
FAFF10, 15 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: F3
Undervisningsspråk: Kursen ges på svenska

Syfte
Kursen är en viktig del i ett större kurspaket i fysik där
man utgående från kvantmekanik behandlar såväl grundläggande
atom- och kärnfysik som tekniska tillämpningar, t. ex.
laserteknik och miljömätteknik. Kursen skall ge en bred
orientering om mikrokosmos och kvantfysik, men samtidigt göra
”djupdykningar” inom några valda delområden. Dels för att
träna kvantmekanisk problemlösning och dels för att väcka
intresse för fortsatta studier inom områdena. Genom att lyfta
fram viktiga tekniska tillämpningar skall kursen visa på det
ömsesidiga beroendet mellan teknik och vetenskap.

Mål
Kunskap och förståelse
För godkänd kurs skall studenten

kunna beskriva atomens och atomkärnans uppbyggnad och
struktur
kunna genomföra vissa kvantmekaniska beräkningar på system
med sfärisk symmetri
kunna förklara och, i enklare fall, kvantitativt beräkna
energistrukturen i en atom med kvantmekaniska metoder
kunna beskriva strålning och dess växelverkan med
materia
ha erhållit insikt i hur olika fenomen inom atom- och
kärnfysik kan ha samma kvantmekaniska bakgrund men av olika
storleksordningar, t.ex. energinivåstrukturer samt emission och
absorption av strålning
ha erhållit en fördjupad insikt om det nära och ömsesidiga
samspelet mellan teknik och naturvetenskap samt känna till och
kunna redogöra för typiska tekniska tillämpningar av atom- och
kärnfysik.


Färdighet och förmåga
För godkänd kurs skall studenten

kunna applicera kvantmekanikens metoder för analys och
beräkning av fysikaliska problemställningar inom området
ha utvecklat sin förmåga att planera, genomföra och
utvärdera experiment samt att presentera vetenskapliga resultat i
skriftlig form.
på egen hand söka vetenskaplig information som är relevant
för en rapport inom kursens ämnesområde.
förbättrat sin förmåga i skriftlig och muntlig
presentation.


Kursinnehåll
Kvantmekanikens formalism, fördjupad från tidigare kurser.
Harmonisk oscillator. Sfärisk symmetri och rörelsemängdsmoment.
Väteliknande atomer. Approximativa metoder. Beräkningar på
problemställningar inom atom- och kärnfysik.
Atomers storlek och massa. Atommodeller. Elektronspinn och
riktningskvantisering. Atomer i yttre magnetiska fält. Koppling av
rörelsemängdsmoment, konfiguration, term, nivå och subnivå.
Centralfältsapproximationen och flerelektronsystem. Uppbyggnaden
av det periodiska systemet. Spontan emission och urvalsregler.
Stimulerad emission och laserverkan. Spektroskopiska tekniker.
Atomkärnors storlek, uppbyggnad och massa. Kärnmodeller. Stark
och svag växelverkan. Radioaktivt sönderfall, alfa- beta- och
gamma- emission. Kärnkollisioner. Neutronfysik och
spallationskällor. Fission och fusion. Strålnings växelverkan
med materia. Biologisk verkan och strålskydd. Kärnfysikalisk
mätutrustning. Reaktorfysik, medicinska tillämpningar,
radioaktivitet i omgivningen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkända laborationer och godkänt projekt. Betyget på kursen ges som det viktade medelvärdet av betygen på delmomenten Kvantformalism, Kärnfysik och Atomfysik.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Laborationer. 
Antal högskolepoäng: 3,5. Betygsskala: UG.  Prestationsbedömning: Laborationerna kräver en skriftlig rapport som skrives parvis (man laborerar parvis).  Delmomentet omfattar: Experimentellt arbete i form av laborationer i små grupper, med obligatoriskt planerings- och redovisningsarbete. 
Kod: 0216. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Muntlig presentation av fördjupningsprojektet. Redovisas parvis.  Delmomentet omfattar: Fördjupade studier inom valfritt tillämpningsområde med direkt koppling till kursens innehåll i övrigt. Detta arbete kan antingen vara experimentellt eller teoretiskt. 
Kod: 0316. Benämning: Kvantformalism. 
Antal högskolepoäng: 3. Betygsskala: TH.  Prestationsbedömning: Skriftlig tentamen. 
Kod: 0416. Benämning: Kärnfysik. 
Antal högskolepoäng: 2,5. Betygsskala: TH.  Prestationsbedömning: Skriftlig tentamen. 
Kod: 0516. Benämning: Atomfysik. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. 
Antagningsuppgifter
Förutsatta förkunskaper: FMAN55 Kontinuerliga system, FAFA55 Kvantfysikaliska koncept.
Begränsat antal platser: Nej
Kursen överlappar följande kurser: FAF270, FMFF15
Kurslitteratur

Ohlén, G: Kvantvärldens fenomen - teori och begrepp, Studentlitteratur 2005.
Foot, C.J.: Atomic Physics. Oxford University Press 2005.
Lilley, J. S. Nuclear physics: principles and applications (Chichester: Wiley, cop. 2001), ISBN 978-0471979364.


Kontaktinfo och övrigt
Kursansvarig: Per Johnsson, Per.Johnsson@fysik.lth.se
Hemsida: http://www.atomic.physics.lu.se/education/compulsory-courses/faff10
Övrig information: Kursen ges av ett lärarlag, under ledning av Per Johnsson. Föreläsningar och övningar inom kvantmekanik, kärnfysik och atomfysik varvas under kursens gång.
Närvaro vid första föreläsningen är obligatoriskt för att få tillträde till kursen.



