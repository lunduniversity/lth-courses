
Kursplan 2019/20 FMAN45





Kursplan för
Maskininlärning
Machine Learning
FMAN45, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: BME4, D4-bg, D4-mai, E5, F4, F4-bs, F4-bg, F4-fm, F4-r, F4-mai, I4, Pi4-bam
Undervisningsspråk: Kursen ges på engelska

Syfte
Att ge kännedom om grunderna för maskinlärning --
konstruktion av automatiserade system som kan lära/hämta
information från data, till exempel lära sig känna igen tecken i
handskriven text.

Mål
Kunskap och förståelse
För godkänd kurs skall studenten

kunna redogöra för de statistiska principerna som ligger till
grund för maskininlärning
kunna beskriva den vetenskapliga grunden för att utveckla och
analysera inlärningsalgoritmer och lärande system
ha fördjupade kunskaper om metoder och teorier inom området
maskininlärning.


Färdighet och förmåga
För godkänd kurs skall studenten

ha visat förmåga att utveckla inlärningsmetoder och lärande
system för relevanta tekniska frågeställningar
ha visad förmåga att identifiera, formulera, designa och
implementera lärande komponenter och applikationer.


Värderingsförmåga och förhållningssätt
För godkänd kurs skall studenten

ha visat förmåga att kritiskt värdera och jämföra olika
inlärningsmodeller och inlärningsalgoritmer för olika
problemuppställningar och kvalitetsegenskaper.


Kursinnehåll

Inlärning, prövning, generalisering, hypotesrum
Linjär regression och klassificering
Kärnmetoder och stödvektormaskiner
Grafiska modeller
Superpositionsmodeller, EM-algoritmen (Expectation
Maximization).
Variations- och samplingsmetoder.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska inlämningsuppgifter som inkluderar datorarbete och rapport. Skriftlig tentamen. För dem som inte blir godkända på inlämningarna kommer det att finnas en möjlighet att komplettera under följande termin.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMAF05 Matematik - System och transformer eller FMAF10 Tillämpad matematik - Linjära system


Förutsatta förkunskaper: FMAF05 Matematik - System och transformer eller FMAF10 Tillämpad matematik - Linjära system, samt någon av grundkurserna i Matematisk statistik.
Begränsat antal platser: 80
Urvalskriterier: Antal poäng som uppnåtts i kurserna FMSF70, FMSF45, FMSF20, FMSF10, FMSN30, FMSN40, FMAN20, FMAN60 och FMAN70. Förtur ges till studenter vars program har kursen listad i läro- och timplanen.
Kurslitteratur

Bishop, C. M.: Pattern Recognition and Machine Learning. Springer, 2006, ISBN: 9780387310732.
I. Goodfellow, Y. Bengio & A. Courville: Deep Learning. MIT press, 2016, ISBN: 978-0-262-03561-3. HTLM-version finns på http://www.deeplearningbook.org/, åtminstone i november 2017.
R. Sutton & A.G. Barto: Reinforcement Learning, An Introduction. MIT Press, 2017. Manuskript via http://incompleteideas.net/sutton/book/the-book-2nd.html.


Kontaktinfo och övrigt
Lärare: Cristian Sminchisescu, cristian.sminchisescu@math.lth.se
Kursansvarig: Anders Holst, studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.ctr.maths.lu.se/course/machinlearn/



