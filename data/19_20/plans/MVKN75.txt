
Kursplan 2019/20 MVKN75





Kursplan för
Ång- och gasturbinteknik
Steam and Gas Turbine Engineering
MVKN75, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-en
Undervisningsspråk: Kursen ges på begäran på engelska

Syfte
Att ge en grundläggande förståelse för uppbyggnad och
funktionssätt hos komponenterna i en enkel gasturbincykel, samt
ångturbiner där fokus ligger på gasturbindelen. Att ge
grundläggande färdighet i problemlösning avseende energibalans
på komponent och systemnivå, enkla förbränningsanalyser,
beräkning av verkningsgrader och förluster, strömning kring
skovlar.

Mål
Kunskap och förståelse
För godkänd kurs skall studenten

kunna beskriva gasturbincykelns olika komponenter d.v.s.
kompressor, brännkammare och expandrar och deras funktionssätt
och utformning på en översiktlig nivå.
kunna beskriva funktionssätt för olika ångturbiner och deras
utformning på en översiktlig nivå.
kunna skriftligt redogöra för skovelströmning och
energiutbyte mellan arbetsmedia och skovelkanaler på detaljerad
nivå.
kunna skriftligt och muntligt redogöra för vilka drifts- och
designparametrar påverkar val av maskintyp och deras
prestanda.
kunna beräkna och skriftligt redogöra för komponent- och
systemprestanda för en given systemlayout.
kunna skriftligt redogöra designprocessen för
gasturbinkomponenterna på en översiktlig nivå.


Färdighet och förmåga
För godkänd kurs skall studenten

kunna använda verkningsgradsbegreppet för att analysera och
jämföra olika komponentutformningar och systemlösningar.
kunna beräkna stegprestanda utgående från
hastighetstrianglar och energibalanser, samt designa komponenter
för givna kravspecifikationer.
kunna beräkna luftbehov och rökgassammansättning för
fullständig förbränning av givet kolvätebränsle samt beräkna
entalpin för rökgaserna.


Värderingsförmåga och förhållningssätt
För godkänd kurs skall studenten

kunna aktivt deltaga i diskussioner kring relevanta problem
inom ämnesområdet.
i skrift kunna presentera analys av utförda
komponent- och systemberäkningar.


Kursinnehåll
Analys av gasturbincyklers uppbyggnad och prestanda.
Förluster och verkningsgradsbegrepp.
Fördjupande komponentstudier om kompressorer, brännkammare och
expandrar.
Metoder för dimensionering, off-design beräkning och
prestanda.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker både individuellt och i grupp. För att erhålla rätten att deltaga i skriftlig tentamen måste alla obligatoriska moment d v s inlämningsuppgifter vara godkända.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MVKN60 Turbomaskinernas teori eller motsvarande kunskaper.
Begränsat antal platser: Nej
Kurslitteratur

Cohen, H; Rogers, G F C; Saravanamuttoo, H I H: Gas Turbine Theory, 5:e uppl. Pearson Education 2001. ISBN:0-13-015847-X samt utdelat material om förbränning.


Kontaktinfo och övrigt
Kursansvarig: Magnus Genrup, Magnus.Genrup@energy.lth.se
Hemsida: http://www.energy.lth.se



