
Kursplan 2019/20 FRTN35





Kursplan för
Systemidentifiering
System Identification
FRTN35, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: BME5-sbh, C5, D5-ssr, D5-mai, E4-ss, E4-ra, F4, F4-r, F4-mai, Pi4-ssr
Undervisningsspråk: Kursen ges på begäran på engelska

Syfte
Kursen syftar till att ge avancerade kunskaper och färdigheter
i matematisk modellering utgående från mätdata med val av
strukturell modell, parameterskattning, modellvalidering,
prediktion, simulering och reglering.

Mål
Kunskap och förståelse
För godkänd kurs skall studenten

kunna definiera grundläggande begrepp för system med flera
in- och utsignaler;
kunna översätta mellan olika flervariabla
systembeskrivningar, särskilt tidsseriemodeller, transientsvar,
överföringsmatriser och tillståndsbeskrivningar;
kunna beräkna dynamisk matematiska modeller för samband
insignaler och utsignaler jämte störningsmodeller;
förstå experimentvillkorens betydelse för noggrannhet och
kvalitet hos den resulterande matematiska modellen;
kunna modellapproximera (reducera) flervariabla matematiska
modeller med föreskriven approximationskvalitet.


Färdighet och förmåga
För godkänd kurs skall studenten

kunna formulera reglertekniska modeller för flervariabla
system på form av tillståndsmodell, tidsseriemodell,
transientsvar och överföringsfunktion;
kunna beräkna dynamiska matematiska modeller från
experimentella data omfattande insignaler och utsignaler;
kunna validera en matematisk modell relativt experimentdata
genom statistisk analys, modellapproximation och simulering;
kunna översätta reglertekniska specifikationer till
kravspecifikation på den matematiska modellen.


Värderingsförmåga och förhållningssätt
För godkänd kurs skall studenten

förstå samband och begränsningar, då förenklade modeller
används för att beskriva en komplex och flervariabel
verklighet;
från resultatet av systemidentifiering och matematisk
modellering kunna dra slutsatser om rimlighet och kvalietet i
modell;
kunna bedöma kvalitet på experimentdata;
visa förmåga till lagarbete och samverkan i grupp vid
laborationer.


Kursinnehåll
Kursen är inte specifikt reglertekniskt inriktad utan torde ha
intresse för breda kretsar. Identifiering är av intresse för
alla som är verksamma med analys av experimentdata och matematiskt
modellbygge. Arbetsmomenten brukar omfatta mätdatainsamling,
signalbehandling, modellval, parameterskattning och validering.
Främst behandlas fysikaliskt baserade modeller och dynamiska
modeller formulerade såsom differentialekvationer,
överföringsfunktioner och differensekvationer. Identifiering är
av intresse inom reglertekniken, där matematiska modeller har en
viktig roll som underlag för beslut, prediktion, reglering,
simulering och optimering. Många dimensioneringsmetoder grundas
på antaganden om att det finns överföringsfunktioner, som
beskriver den reglerade processen. Att finna processens
överföringsfunktion är här en identifieringsuppgift.
Föreläsningar: Transientanalys. Spektralmetoder.
Frekvensanalys. Linjär regression. Interaktiva program.
Modellparametriseringar. Prediktionsfelsmetoder.
Instrumentvariabelmetoder. Realtidsidentifiering. Rekursiva
metoder. Tidskontinuerliga modeller. Identifiering av återkopplade
system. Identifiering för regulatordesign. Modellbygge.
Strukturbestämning. Modellvalidering. Experimentplanering.
Modellreduktionsmetoder. Partitionerade modeller. 2D-metoder.
Olinjära system. Underrumsmetoder. Laborationer: Frekvensanalys.
Interaktiv identifiering. Identifiering för regulatordesign.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), godkänt projekt, tre inlämningsuppgifter, tre laborationer. Vid färre än fem anmälda kan omtentamina ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Inlämningsuppgift 1. 
Antal högskolepoäng: 0. Betygsskala: UG. 
Kod: 0217. Benämning: Inlämningsuppgift 2. 
Antal högskolepoäng: 0. Betygsskala: UG. 
Kod: 0317. Benämning: Inlämningsuppgift 3. 
Antal högskolepoäng: 0. Betygsskala: UG. 
Kod: 0417. Benämning: Tentamen. 
Antal högskolepoäng: 5. Betygsskala: TH.  Prestationsbedömning: Godkänd tentamen 
Kod: 0517. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter ocg godkänt deltagande i laboration 
Kod: 0617. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter ocg godkänt deltagande i laboration 
Kod: 0717. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter ocg godkänt deltagande i laboration 
Kod: 0817. Benämning: Projekt. 
Antal högskolepoäng: 1. Betygsskala: UG.  Prestationsbedömning: Skriftlig rapport och muntlig presentation 
Antagningsuppgifter
Förutsatta förkunskaper: FRTF05 Reglerteknik AK, FMSF10 Stationära stokastiska processer.
Begränsat antal platser: Nej
Kursen överlappar följande kurser: FRT041
Kurslitteratur

Johansson R: System Modeling and Identification. Prentice Hall 1993.ISBN 0-13-482308-7.


Kontaktinfo och övrigt
Kursansvarig: Rolf Johansson, rolf.johansson@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTN35



