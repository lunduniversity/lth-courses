
Kursplan 2019/20 AEBF25





Kursplan för
Solenergi - grundkurs i solvärmeteknik
Solar Heating Technology, Basic Course
AEBF25, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Valfri för: E4, F4, M4, W4-es
Undervisningsspråk: Kursen ges på engelska

Syfte
Energianvändningen i Sverige för uppvärming och varmvatten i
bostäder och service byggnader överstiger årligen 100 TWH. Det
innebär att uppförande av nya byggnader med låg
energianvändning och ombyggnad av gamla byggnader för att minska
energianvändningen är angelägna uppgifter. Installation av
solvärmesystem kan utgöra en del i detta arbete.
Kursens syfte är att visa hur solvärmesystem kan integreras
och samverka med byggnadens energisystem. En viktig del är att
studenterna skall lära sig att använda beräkningsprogram som
simulerar hur solvärmesystemet växelverkar med byggnaden och dess
värmebehov.

Mål
Kunskap och förståelse
För godkänd kurs skall studenten

kunna redogöra för Sveriges och världens energianvändning
och de förnybara energiteknikernas betydelse i nuläget och i
framtiden.
kunna redogöra för mekanismen för den globala
växthuseffekten och uttunningen av Ozon-skiktet.
kunna redogöra för olika typer av solfångare fungerar och i
vilka applikationer de skall användas.
kunna redogöra för hur solvärmesystem kan användas för
att spara energi.
kunna redogöra för materialegenskaperna hos olika
energieffektiva ytor.


Färdighet och förmåga
För godkänd kurs skall studenten

kunna uppskatta behovet av värme och varmvatten i en byggnad
och dess fördelning i tiden
kunna använda ett simuleringsprogram för att beräkna
energiutbytet från ett solvärmesystem.
kunna bygga upp solvärmesystem med dess komponenter och
anpassa det till en given byggnad.
känna till egenskaperna hos olika typer av solfångare och
solvärmesystem
kunna beräkna instrålningen i olika geometrier och
väderstreck
att med olika metoder kunna beräkna kostnaden och nyttan av
solvärmesystemet
förstå hur solvärmesystem på ett effektivt sätt kan fås
att växelverka med andra energitekniker som fjärrvärme,
direktel, vattenburen el, biobränslesystem och värmepumpar.


Värderingsförmåga och förhållningssätt
För godkänd kurs skall studenten

kritisk kunna granska och värdera nyttan och det ekonomiska
värdet av energi genererad av solvärmesystem och andra
fluktuerande energitekniker.
kritisk kunna granska och värdera nyttan och det ekonomiska
värdet av energi genererad av solvärmesystem och andra
fluktuerande energitekniker.
lära sig att kritiskt granska och analysera information
lära sig att dra specifika och generella slutsatser av sitt
eget och andras arbeten


Kursinnehåll

Grundläggande energikunskaper och miljöproblem kopplade till
energianvändning.
Instrålningsförhållanden och klimatförutsättningar för
att använda solvärme i Sverige.
Funktion och prestanda hos olika typer av solfångare.
Materialegenskaper hos energieffektiva ytor.
Uppbyggnad av och funktion hos solvärmesystem för
enfamiljshus och flerfamiljshus.
Integrering av solvärmesystem i byggnader och dess
energisystem. Analys av systemens energiutbyte samt investerings-
och driftskostnader.
Användning av simuleringsprogram för att beräkna årsutbyte
och månadsfördelning för solvärmesystem.
Studiebesök vid ett antal uppförda små och stora
solvärmesystem.
Laborationer: solfångarprovning och systemanalys.
Fördjupningsuppgift i ett specifikt ämne.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, fördjupningsuppgift, laborationsredogörelse och deltagande i studiebesök. I examinationen kommer tentamen att utgöra 70%, fördjupningsuppgiften 20% och laborationen 10% av underlaget för bedömningen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kunskaper i installationsteknik, värmeöverföring och termodynamik. Erfarenhet av att använda beräkningsprogram, t.ex. Matlab och Excel.
Begränsat antal platser: Nej
Kursen kan ställas in: Om färre än 5 anmälda.
Kursen överlappar följande kurser: TNA165, AEBF20
Kurslitteratur

Andrén Lars: Solar installations, Practical applications for the built environment. James & James (SciencePublishers), 2007, ISBN: 978-902916-45-3. Boken finns även på svenska:
Andrén Lars Solenergi – praktiska tillämpningar i bebyggelse, Lars Andrén 2011, 4:eupplagan ISBN13: 9789173334730.
Interna kurskompendium.
Simuleringsprogrammen Winsun Villa och Solar Collector.


Kontaktinfo och övrigt
Kursansvarig: Henrik Davidsson, Henrik.Davidsson@ebd.lth.se
Kursansvarig: Jouri Kanters, jouri.kanters@ebd.lth.se
Hemsida: http://www.ebd.lth.se



