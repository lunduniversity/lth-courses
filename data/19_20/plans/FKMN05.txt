
Kursplan 2019/20 FKMN05





Kursplan för
Pulverteknologi
Powder Technology
FKMN05, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Undervisningsspråk: Kursen ges på engelska

Syfte
Syftet med kursen är att fördjupa teknologernas kunskaper om
pulvermaterial och pulvermetallurgiska grunder och visa hur de kan
tillämpas för att få pulverprodukter med önskvärda
egenskaper.

Mål
Kunskap och förståelse
För godkänd kurs skall studenten

känna till de vanligaste pulvermaterialen
känna till sambandet mellan materialens struktur och
egenskaper
känna till pulverbehandlingsprocesser och tillverkningsmetoder
för pulverprodukter


Färdighet och förmåga
För godkänd kurs skall studenten

kunna karakterisera pulvermaterial
kunna designa pulverbehandlingsprocesser för att uppnå vissa
materialegenskaper


Värderingsförmåga och förhållningssätt
För godkänd kurs skall studenten

visa förmåga att självständigt kunna välja lämpliga
pulvermaterial för olika tillämpningar
visa förmåga att kunna analysera materialbeteende hos
pulverprodukter
visa förmåga att muntligt och skriftligt kunna presentera
pulvermetallurgiska begrepp och processer


Kursinnehåll
Metalliska och keramiska pulver. Karakterisering av
pulvermaterial. Pulverframställningsmetoder. Kompaktering av
pulver. Isostatisk pressning. Sintring av pressat pulver. Diffusion
och ytfenomen i sintring. Smältfassintring. Sintring av
pulverstål och hårdmetaller. Pulvermaterial och deras
användning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig och muntlig tentamen, obligatoriska laborationer, inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Konstruktionsmaterial, allmän kurs och/eller avancerad materialteknologi och linjär algebra, endimensionell analys, termodynamik och strömningslära samt kurs i fysik.
Begränsat antal platser: Nej
Kurslitteratur

Randall M. German, Powder Metallurgy and Particulate Materials Processing, Metal Powder Industries Federation (2005). ISBN 0-9762057-1-8.


Kontaktinfo och övrigt
Kursansvarig: Professor Srinivasan Iyengar, Srinivasan.Iyengar@material.lth.se
Kursansvarig: Professor Dmytro Orlov, dmytro.orlov@material.lth.se
Kursadministratör: Rose-Marie Hermansson, rose-marie.hermansson@mel.lth.se
Hemsida: http://www.material.lth.se
Övrig information: Kursen undervisas under vårterminen (läsperiod 4)vartannat år (2021, 2023 ...)



