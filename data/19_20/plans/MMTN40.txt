
Kursplan 2019/20 MMTN40





Kursplan för
Skärande bearbetning, fortsättningskurs
Metal Cutting, Advanced Course
MMTN40, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Produktrealisering. 
Valfri för: M4, MPRR1
Undervisningsspråk: Kursen ges på begäran på engelska

Syfte
Erhålla en djupare förståelse och kompetens inom området
skärande bearbetning. Färdigheterna skall även möjliggöra ett
aktivt deltagande i forskning och utveckling inom hela det
bearbetningstekniska området.

Mål
Kunskap och förståelse
För godkänd kurs skall studenten

kunna redogöra för grundläggande skärtekniska begrepp.
kunna analysera och beskriva skäreggens
belastningsförhållande avseende mekanisk, termisk och tribologisk
last.
ha förståelse för och kunna göra enklare beräkningar som
beskriver samspelet mellan belastningsförhållande, skärsort och
verktygsgeometri.
allmänt kunna analysera en skärprocess och anvisa
utvecklingsvägar för skärverktyg och arbetsmaterial som
möjliggör ökad kvalité eller sänkta
bearbetningskostnader.
ha insikt om det mätprinciper som finns för mätning av bl.a.
statiska och dynamiska skärkrafter samt verktygsrörelser.
ha insikt om dagens forskningsfrågor inom området skärande
bearbetning.


Färdighet och förmåga
För godkänd kurs skall studenten

kunna utforma skärtekniska prov för specifika ändamål som
t.ex. bedömning av slitstyrka, plastisk deformation och
brottbeteende hos skärverktyg eller bedöma ett arbetsmaterials
skärbarhet i en eller flera applikationer.


Kursinnehåll
Stora delar av kursen kommer att bedrivas med datorhjälpmedel,
primärt sker simulering och beräkningar i MathCad.
Inlämningsuppgifter med laborativa moment är obligatoriska.
Kursen kommer att behandla följande moment:
Produktionssäkerhetsbegreppet och produktionsanalys med
tillämpning på skärande bearbetning. Grundläggande
skärtekniska begrepp med kompletterande synsätt. Uppträdande hos
och konsekvenser av verktygsdestruktion. Mekanisk
belastningsmodellering, skärmotstånd, belastningsfunktioner,
variationstal m.m. Materialtekniska jämförelser. Termisk analys
och modellering av skärprocessen. Spänningsberäkningar och
spänningsanalys av skäreggar. Verktygsnedbrytning, förslitning,
sprickbildning, brott, deformation och kemisk nedbrytning.
Verktygsprovning och verktygsegenskaper och egenskapsbild.
Modellering av bearbetningstribologiska processer.
Flereggsprocesser, belastningsinterferens och belastningssamverkan.
Skärkraftsmätning och utveckling av skärkraftsgivare.
Materialtekniskt relaterad processdynamik, segmentering etc.
Vibrationer och instabilitet, dämpning och relationen till olika
verktygsgeometrier. Mikrogeometrier och dynamik. Principer för
aktiv kontroll av verktygsvibrationer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig hemtentamen, skriftliga inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMT031/MMTN25 Produktionsteknik eller motsvarande.
Begränsat antal platser: Nej
Kurslitteratur

Ståhl, J.-E.: Metal Cutting, Theories and models. SECO TOOLS, 2012.


Kontaktinfo och övrigt
Kursansvarig: Professor Jan-Eric Ståhl, jan-eric.stahl@iprod.lth.se
Kursansvarig: Volodymyr Bushlya, volodymyr.bushlya@iprod.lth.se
Hemsida: http://www.iprod.lth.se



