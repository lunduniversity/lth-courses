
Kursplan 2019/20 ESSF01





Kursplan för
Analog elektronik
Analogue Circuits
ESSF01, 8 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Huvudområde: Teknik. 
Obligatorisk för: E2
Valfri för: N3
Undervisningsspråk: Kursen ges på svenska

Syfte
Kursen är startpunkten för den som vill inrikta sig på
konstruktion och utveckling av analoga kretsar såsom
förstärkare, oscillatorer, mixrar, A/D-omvandlare m.m. Den ger
grunder för meningsfulla studier i Grundläggande radioteknik,
Högfrekvensförstärkare, Analog IC-konstruktion och Integrerad
Radioelektronik. Dessutom kommer kunskaper från kursen vara
användbara i projektkurserna Analoga projekt och IC-Projekt.
Kunskaper inom linjära system och komponentfysik tillämpas.
Kursen presenterar också intressanta tillämpningar för teorier
inom reglertekniken.

Mål
Kunskap och förståelse
För godkänd kurs skall studenten

Ha fått förståelse för återkopplingsteori allmänt och
fördelarna med negativt återkopplade förstärkare så att
han/hon kan välja en idealiserad förstärkartopologi och vid
realisering av denna avgöra hur de ideala parametrarna
försämras.
Vara väl förtrogen med transistorn och vilka typer av
transistorsteg som kan användas samt deras egenskaper och därmed
vara kapabel att bedöma vilka steg en flerstegsrealisering ska
innehålla utifrån en given specifikation.
Känna till aktiva och passiva komponenters frekvensberoende
och metoder för bandbreddsskattning och frekvenskompensering så
att önskat beteende uppås i frekvenshänseende.

 

Färdighet och förmåga
För godkänd kurs skall studenten

Utifrån en specifikation kunna konstruera en förstärkare som
uppfyller krav på bandbredd, stegsvar och noggrannhet genom att
beräkna och realisera en idealiserad förstärkartopologi med upp
till tre transistorsteg.
Självständigt kunna göra en analys i frekvens- och
tidsplanet både utgående från en mätning på en koppling och
genom analys av ett kopplingsschema.


Värderingsförmåga och förhållningssätt
För godkänd kurs skall studenten

Kunna redogöra för och diskutera återkopplingsteori
tillämpad på analoga byggblock i negativt återkopplade
flerstegsförstärkare samt deras storsignalegenskaper.


Kursinnehåll
Huvudmålet i kursen är att förmedla kunskaper och modeller
som behövs vid syntes av negativt återkopplade förstärkare.
Realisering av nullorn med ett eller flera transistorsteg.
Asymptotic gain model för beskrivning av negativt återkopplade
förstärkare. Transistorns småsignalmodell samt
överföringskaraktäristiken för stora signaler. Aktiva och
passiva komponenters frekvensberoende, bandbreddsuppskattning,
stabilitetskriterier och frekvenskompensering. Beräkning och
implementering av nödvändig arbetspunkt för de ingående
transistorerna. Kursen innehåller dessutom både muntlig och
skriftlig kommunikation av ett projektarbete, Studenten skall
också skriva en kortfattad reflektion över sin utbildning.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av fyra moment: Tentamen, projekt, inlämningsuppgifter och laborationer. För att få lov att skriva tentamen ska projekt vara godkänt. Betyget sätts efter resultatet på tentamen. Två ordinarie omtentamina finns, men laborationerna ges endast en gång per år.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 4. Betygsskala: TH.  Prestationsbedömning: Skriftlig tentamen. 
Kod: 0218. Benämning: Projekt. 
Antal högskolepoäng: 3. Betygsskala: UG.  Prestationsbedömning: Godkänt projekt.  Delmomentet omfattar: Projekt 
Kod: 0318. Benämning: Inlämningsuppgifter. 
Antal högskolepoäng: 0,5. Betygsskala: UG.  Prestationsbedömning: Godkända inlämningsuppgifter  Delmomentet omfattar: Inlämningsuppgifter 
Kod: 0418. Benämning: Laborationer. 
Antal högskolepoäng: 0,5. Betygsskala: UG.  Prestationsbedömning: Godkända laborationer  Delmomentet omfattar: Laborationer 
Antagningsuppgifter
Förutsatta förkunskaper: ESS010, EITA35 eller ETIA01 Elektronik.
Begränsat antal platser: Nej
Kursen överlappar följande kurser: ESS020
Kurslitteratur

Gray, Hurst, Lewis, Meyer: Analysis and Design of Analog Integrated Circuits. Wiley , ISBN: 978-0-470-39877-7.
Övningskompendie med laborationsmaterial.


Kontaktinfo och övrigt
Kursansvarig: Universitetslektor Markus Törmänen, markus.tormanen@eit.lth.se
Hemsida: http://www.eit.lth.se/kurs/essf01
Övrig information: Kursen ingår som en del av ett större block av kurser (E-spåret). Se E-programmets hemsida för en detaljerad beskrivning av hela blocket.



