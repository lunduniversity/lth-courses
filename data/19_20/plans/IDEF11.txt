
Kursplan 2019/20 IDEF11





Kursplan för
Industridesignprojekt C
Industrial Design Project C
IDEF11, 11 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Huvudområde: Industridesign. 
Obligatorisk för: KID3
Undervisningsspråk: Kursen ges på begäran på engelska

Syfte
Kursens syftar till att studenten lär sig att arbeta med
projektet utifrån ett helhetsperspektiv med en specifik
kravställare i åtanke. Studenten förutsätts bilda en syntes av
såväl tidigare förvärvad kunskap som ny kunskap inom
kursen.
Vidare, att genomföra ett designprojekt i syfte att praktisera
teoretisk samt konstnärlig kunskap.

Mål
Kunskap och förståelse
För godkänd kurs skall studenten

Med hjälp av tidigare kunskaper om den kreativa processen
kunna identifiera och analysera en bestämd användare i syfte att
identifiera behov och att utveckla en tillämpbar innovativ
produkt.
Utveckla en individuell projektbeskrivning och självständigt
planera projektet utifrån de specifika projektbehoven.
På ett strukturerat sätt samla in och kategorisera relevant
information och kunna analysera informationen.
Visa på en logisk och sammanhängande förståelse av det
valda projektområdet.
Identifiera relevanta designmetoder samt tillämpa dessa
praktiskt.
Med slutsatser som erhållits genom en tydlig designprocess
sträva efter att utveckla nya, innovativa designkoncept.
På ett kreativt, organiserat och överskådligt sätt
presentera projektet med hjälp av relevanta verktyg.


Färdighet och förmåga
För godkänd kurs skall studenten

Inom given tidsram utföra ett individuellt designprojekt och
behärska användningen av relevanta metoder i designprocessen
(såsom muntlig presentation, skiss, prototypframtagning,
visualisering etc.).


Värderingsförmåga och förhållningssätt
För godkänd kurs skall studenten

Visa prov på kritiskt tänkande och logisk grund för det egna
arbetet.
I seminarieform demonstrera förmåga att fatta välgrundade
beslut samt kritiskt reflektera över styrkor, svagheter och
konsekvenser gällande metodval såväl som etiska
överväganden.
Reflektera över det kulturella uppdraget, designers etiska
ansvar och en hållbar samhällsutveckling.


Kursinnehåll
De teoretiska och metodologiska aspekterna kommer att tillämpas
på och kombineras med praktiska övningar, med hjälp av
fördjupade designmetoder och kreativa tekniker för att kunna
utveckla en designlösning till det initiala problemet. Studenterna
uppmuntras till att uppdatera sig på relevanta forskningsrön.
En workshop om designkriterier är integrerad för att kunna
utveckla en viss produkt genom att definiera dess formspråk och
dokumentera resultatet av olika utvärderingsmetoder.
Ett seminarium, inklusive en kamratgranskning, kommer att
ytterligare fördjupa färdigheterna i skriftlig kommunikation som
ska tillämpas i projektdokumentationen. Studenterna analyserar och
granskar kritiskt egna och andras rapporter från designprojekt B.
Erfarenheterna från seminariet omsätts till praktik genom att
studenterna skriver en längre projektrapport över designprojekt
C.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: 80% närvaro krävs. Bedömningen grundar sig på en projektdokumentation samt en muntlig presentation. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: IDEF10
Kurslitteratur

Landqvist, Jan: Vilda idéer och djuplodande analys., Om designmetodikens grunder. Carlsson, 2001, ISBN: 9789172033917. Rekommenderad läsning.
Elam, K.: Geometry of Design- Studies in Proportion and Composition. Princton Architectural press. , ISBN: 9781568982496. Rekommenderad läsning.
Greet Hannah G.: Elements of Design. Princton Architectural press, 2002, ISBN: 1-56898-329-8. Rekommenderad läsning.
Wikberg Nilsson Å., Ericson Å, Törlind P.: DESIGN process och metod. Lund. Studentlitteratur AB , 2015, ISBN: 978-91-44-10885-8. Rekommenderad läsning.


Kontaktinfo och övrigt
Kursansvarig: Per Liljeqvist, Per.Liljeqvist@design.lth.se
Hemsida: http://www.ide.lth.se



