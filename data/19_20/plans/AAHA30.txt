
Kursplan 2019/20 AAHA30





Kursplan för
Arkitektur, baskurs D (åk 1)
Architecture, Basic Course D1
AAHA30, 18 högskolepoäng, G1 (Grundnivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursen ingår som en av fyra baskurser de två första åren
(var och en med två varianter: en för årskurs ett och en för
årskurs två) och syftar till att med stegvis progression ge
studenterna grundläggande kunskap och färdighet i att använda
arkitektens redskap, arkitektonisk gestaltning, rumsliga
förhållanden, byggnaders och städers användning och teknisk
uppbyggnad.
I baskurserna lär sig studenterna att använda redskapen för
att gestalta byggnader och miljöer i ett rumsligt sammanhang
genom att arbeta kreativt och undersökande, sammanväga olika
aspekter till en uttryckt arkitektonisk idé och att kommunicera
med ritningar, skisser, modeller, text och bilder.
I baskurs D1 betonas byggnadens relation till stadens
arkitektoniska förhållanden.

Mål
Kunskap och förståelse
För godkänd kurs skall studenten
individuellt men med stöd av lärare kunna:
 

beskriva grundläggande förutsättningar för
stadsgestaltning.
analysera och beskriva en stadsmiljös arkitektoniska
egenskaper med särskild tonvikt på rörelse, rumsliga sekvenser,
ljusföring och materialverkan, samt att kunna sammanväga dessa
aspekter i ett individuellt gestaltat projekt.
presentera vald konstruktion och material och dess konstruktiva
och arkitektoniska verkan utifrån hållbarhet, materialkaraktär,
uttryck och upplevelsemässig betydelse.
förstå och redogöra för innebörden av en planritning,
sektion, fasad och situationsplan


Färdighet och förmåga
För godkänd kurs skall studenten
individuellt men med stöd av lärare kunna:
 

designa en enkel offentlig byggnad i en stadsmässig kontext
på ett sätt som uttrycker en arkitektonisk idé i ett givet
rumsligt och arkitektoniskt sammanhang.
använda ett funktionsprogram så att byggnaden kan fungera
både för besökare och för personal.
använda komposition och proportionering av både volymer och
fasader så att byggnaden relaterar sig till en redan byggd
kontext.
gestalta en social och kulturell föreställning om hur en
offentlig byggnad kan verka för staden och människorna
använda för uppgiften relevanta arkitektoniska och
stadsbyggnadsmässiga begrepp och termer såväl i resonemang om
befintlig bebyggelse som vid presentation av ett eget projekt.
använda muntlig kommunikationsteknik för att tydliggöra
projektets innehåll och särart.
presentera en offentlig byggnad såväl muntligt som i
ritningar och modeller inför lärare och kursgrupp. Studenten ska
kunna utföra en presentation som förmedlar den arkitektoniska
idén och är tydlig, ordnad och grafiskt genomtänkt, med
utvecklad noggrannhet och uttrycksfullhet.


Värderingsförmåga och förhållningssätt
För godkänd kurs skall studenten
individuellt men med stöd av lärare kunna:
 

jämföra och värdera olika offentliga byggnaders relation
till det offentliga stadsrummet, till entréförhållanden och till
tillgänglighet för alla, speciellt med avseende på deras
arkitektoniska värde och deras värde för olika grupper av
brukare i olika situationer.
visa ett utvecklat kreativt förhållande till givna
uppgifter.
revidera och modifiera projekt.


Kursinnehåll
Undervisning sker genom föreläsningar, projektuppgifter,
övningsuppgifter, seminarier, studieresor, workshops och
skriftliga uppgifter. Huvudvikten läggs på att studenterna ska
utföra och presentera uppgifter i form av ritningar, modeller,
skisser, bild, skrift eller andra relevanta media. Terminens alla
uppgifter ska vid terminens slut sammanställas i en så kallad
portfölj som ligger till grund vid ett enskilt pedagogiskt
utvecklingssamtal.
Kursens projekt och övningar fokuseras på gestaltningen av en
offentlig byggnad med närmaste omgivning. Studenten ska undersöka
byggnadens relation till plats och kontext samt byggnadens
funktionella, konstruktiva, kulturella och estetiska egenskaper.
Kursen kan också innehålla moment kring tillgänglighet för
personer med funktionshinder, och behandla relationen mellan
byggnad och landskap liksom tillämpningar i arkitekturrelaterade
materialfrågor. Till detta kommer undervisning i rumslig
representation med konstnärliga tekniker.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För att få betyget godkänt måste alla inlämningskrav vara uppfyllda, alla projekt och övningar vara inlämnade, godkända och sammanställda i en portfölj. Dessutom måste studenten ha godkända resultat på workshops, samt ha minst 80 % närvaro på föreläsningar och schemalagd övningstid med assistenter på ritsal. Examinationen kommer att ske både enskilt och baserat på arbete i grupp. Projektuppgifter ska lämnas in i förväg före examinationen och kommer att examineras vid ett kritiktillfälle där studenten först presenterar sitt projekt muntligt inför studentgruppen och därefter diskuteras projektet av en bedömningsgrupp. Studenten får vid bedömningstillfället eller senast två veckor efter meddelat om projektet är godkänt eller underkänt. Om projekt inte godkänns har studenten rätt att få förnyad examination efter kompletteringar eller omarbetningar av projektet. Examinatorn ska meddela studenten vad som krävs för att få betyget godkänt. Mindre övningar kan examineras i t ex seminarieform, enskilt samtal eller skriftlig bedömning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Del 1. 
Antal högskolepoäng: 9. Betygsskala: UG.  Prestationsbedömning: För att få betyget godkänt måste alla inlämningskrav vara uppfyllda, alla projekt och övningar vara inlämnade, godkända och sammanställda. Dessutom måste studenten ha godkända resultat på workshops, samt ha minst 80% närvaro på föreläsningar och schemalagd övningstid med assistenter på ritsal. 
Kod: 0215. Benämning: Del 2. 
Antal högskolepoäng: 9. Betygsskala: UG.  Prestationsbedömning: För att få betyget godkänt måste alla inlämningskrav vara uppfyllda, alla projekt och övningar vara inlämnade, godkända och sammanställda. Dessutom måste studenten ha godkända resultat på workshops, samt ha minst 80% närvaro på föreläsningar och schemalagd övningstid med assistenter på ritsal. 
Antagningsuppgifter
Begränsat antal platser: Nej
Kursen överlappar följande kurser: AAH145, AAHF05
Kurslitteratur

Till varje övning hör ett häfte som innehåller såväl praktiska anvisningar som teoretisk bakgrund till det som ska tränas.


Kontaktinfo och övrigt
Kursansvarig: Monika Jonson, monika.jonson@arkitektur.lth.se
Kursansvarig: Nina Falk Aronsen, nina.aronsen@arkitektur.lth.se
Kursansvarig: Jesús Mateo, jesus.mateo@arkitektur.lth.se
Kursansvarig: Andreea Marcu, andreea.marcu@arkitektur.lth.se
Hemsida: http://www.arkitektur.lth.se/index.php?id=91179
Övrig information: Ges vartannat år för studenter i första årskursen. Innehåll och undervisning är gemensamt med Arkitektur, baskurs D2, som ges för andra årskursen. Målen för kurserna skiljer sig dock åt. Kursen är en av fyra baskurser i arkitektur under första och andra året. 



