
Kursplan 2019/20 EITA50





Kursplan för
Signalbehandling i multimedia
Signal Processing in Multimedia
EITA50, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Huvudområde: Teknik. 
Obligatorisk för: BME2, C2, D3
Alternativobligatorisk för: E3
Undervisningsspråk: Kursen ges på svenska

Syfte
Dagligen använder vi utrustning där signaler lagras och
behandlas i digital form. Från den enkla digitala
signalbehandlingen som sker i en CD-spelare till avancerad
komprimering i t.ex. MP3 kodning av musik, kodning av tal i GSM,
digital video för DVD, bildbehandling, etc. Kursen ger
grundläggande kunskaper i digital signalbehandling och kunskaper
om signalers frekvensegenskaper och frekvensinnehåll.

Mål
Kunskap och förståelse
För godkänd kurs skall studenten

kunna identifiera tillämpningar på digital signalbehandling
och hur dessa används i modern utrustning
kunna beskriva digitala signaler och digitala signalers
frekvensegenskaper
ha fått förståelse för samband mellan signalers egenskaper
i tidsplanet och i frekvensplanet.


Färdighet och förmåga
För godkänd kurs skall studenten

kunna analysera signalers tidsegenskaper och dess
frekvensegenskaper
kunna beräkna digital kretsars tidsegenskaper och dess
frekvensegenskaper


Värderingsförmåga och förhållningssätt
För godkänd kurs skall studenten

ha fått insikt om tillämpningar av digital signalbehandling
i praktisk utrustning
ha förmåga att ta del av litteratur inom området


Kursinnehåll
Kursen behandlar tidsdiskreta signaler och system. Hjälpmedel
som beskrivs är Fouriertransform, Diskret Fourier Transform (DFT)
och Z-transform. Begrepp som frekvens- och systemfunktion
introduceras samt olika typer av enkla filter. Digital
signalbehandling av analoga signaler via A/D- och D/A-omvandling
presenteras samt några olika strukturer för implementering av
digitala filter. En rad tillämpningar, som t.ex. behandling av
signaler från hjärtat och hjärnan (EKG och EEG), talsignaler och
bilder tas upp på laborationerna. Här studeras också enkla
filter och samband mellan amplitud- och fasfunktion och poler och
nollställen; olika signaler filtreras med hjälp av en digital
signalprocessor (DSP). Matlab används som beräkningsverktyg i
laborationerna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom ett slutprov och ett antal delprov under kursen. Slutbetyg erhålls när det slutliga provet, delprov och laborationer, godkänts.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 1901. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen 
Kod: 1902. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer. 
Kod: 1903. Benämning: Inlämningsuppgifter. 
Antal högskolepoäng: 0. Betygsskala: UG.  Prestationsbedömning: Godkända inlämningsuppgifter  Delmomentet omfattar: Två skriftliga inlämningsuppgifter som görs individuellt.  Övrig information: Poängen tillgodoräknas tentaresultatet.
Antagningsuppgifter
Förutsatta förkunskaper: FMAA01 Endimensionell analys.
Begränsat antal platser: Nej
Kursen överlappar följande kurser: ESS040, EITF15, EITF75, ETI265
Kurslitteratur

Proakis J G, Manolakis D G. : Digital Signal Processing. Principles, Algorithms and Applications. Pearson Education, 2007, ISBN: 0-13-228731-5. Senast kursen gavs användes Proakis J G, Manolakis D G: Digital Signal Processing. Principles, Algorithms and Applications.
 Pearson Prentice Hall,: 4:e upplagan,. ISBN: 0-13-187374-1. Kompletterande material från institutionen.


Kontaktinfo och övrigt
Kursansvarig: Jan Eric Larsson, jan_eric.larsson@eit.lth.se
Hemsida: http://www.eit.lth.se/kurs/eita50
Övrig information: Denna kurs ger väsentligen samma förkunskaper som grundkursen (Digital signalbehandling, ESS040) och möjliggör därför val av fortsättningskurser i ämnet Signalbehandling. Stödundervisning på engelska kan ges vid behov.



