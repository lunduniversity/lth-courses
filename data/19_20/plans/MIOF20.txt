
Kursplan 2019/20 MIOF20





Kursplan för
Företagsorganisation
Management Organization
MIOF20, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: I1
Alternativobligatorisk för: M3
Valfri för: B4, BME4, C4, D4-se, E3, F4, K4
Undervisningsspråk: Kursen ges på svenska

Syfte
Kursen syftar till att analysera och förstå främst
industriella och teknikbaserade företags strategiska position och
strategiska val och hur dessa kan leda till konkurrensfördelar.
Vidare är syftet att förstå den strategiska planeringsprocessen,
hur denna omsätts i handling och att kritiskt granska ett
företags strategi utifrån intressentperspektiv.  Kursen
behandlar ej frågor om arbetsorganisation. Dessa frågor behandlas
i separat kurs

Mål
Kunskap och förståelse
För godkänd kurs skall studenten

beskriva och förklara företagets strategiska position
relativt omvärldsutveckling, företagets mission, mål och
förmågor samt kultur.
beskriva och förklara företagets principiella strategiska val
på koncern- och affärsenhetsnivå samt i frågor om
internationalisering och innovation.
beskriva och förklara strategiprocessen och hur planer
omsätts till praktisk handling.
beskriva och förklara företagets affärsmodell och hur
företagets erbjudande kopplas till organisation, resurser och
samverkan med andra företag och organisationer.


Färdighet och förmåga
För godkänd kurs skall studenten

tillämpa analysmodeller och metoder, i form av
omvärldsanalyser och organisationsanalyser, för analyser av 
företagets strategiska position.
tillämpa analysmodeller och metoder, i form av främst
portföljmodeller, generiska strategier och affärsmodeller, för
att analysera ett företags strategiska valmöjligheter.

 

Värderingsförmåga och förhållningssätt
För godkänd kurs skall studenten

sammanställa och syntetisera omvärldsanalyser,
organisationsanalyser, analyser av strategiska val i syfte att
förstå ett företags konkurrensfördelar och/eller
konkurrensnackdelar.
kritiskt kunna granska ett företags strategiska position och
val utifrån ett intressentperspektiv.
utvärdera olika strategiska beslut utfrån ett etiskt
perspektiv. 


Kursinnehåll
Kursen innehåller en översikt över olika strategi- och
organisationsfrågor med tillhörande relevanta metoder, modeller
och nyckelbegrepp. Stor vikt läggs vid synliggörandet och
integrationen mellan teori och tillämpning i olika slags
företagande med tonvikt på det industriella och
teknikbaseradeföretagandet. Kursen utgår från föreställningen
att organisationsstruktur och planeringssystemen är i nära
samspel med företagets omvärldssituation och affärsmodell. 
Sambandet mellan strategisk och organisatorisk planering på olika
nivåer och inom olika områden (marknad, produkt, organisation,
produktion, ekonomi) är en väsentlig del av kursens
innehåll.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av två delar: Projektarbete (större case) som genomförs i grupp om maximalt fyra studenter och skriftlig tentamen av kursens litteratur. Slutbetyget är en viktning av den skriftliga tentamen (60 %) och praktikfallsbetyget (40 %). Obligatoriska moment: caseseminarier samt presentation och diskussion av det större projektarbetet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Praktik. 
Antal högskolepoäng: 0. Betygsskala: UG. 
Kod: 0217. Benämning: Företagsorganisation. 
Antal högskolepoäng: 6. Betygsskala: UG. 
Antagningsuppgifter
Förkunskapskrav:
MIO012 Industriell ekonomi, allmän kurs eller MIOA01 Industriell ekonomi, allmän kurs eller MIOA12 Industriell ekonomi, allmän kurs eller MIOA15 Industriell ekonomi, allmän kurs


Begränsat antal platser: Nej
Kursen överlappar följande kurser: MIO021, MIO201, MIO022
Kurslitteratur

Johnson, G.; Whittington, R.; Scholes,K.; Angwin, D. & Regner, P: Fundamentals of strategy. Pearson.
Artiklar och praktikfallsmaterial.
Edgren Jan  och Skärvad Per-Hugo: Nätverksorganisationer. Liber.


Kontaktinfo och övrigt
Kursansvarig: Ola Alexanderson, ola.alexanderson@iml.lth.se
Hemsida: http://www.pm.lth.se
Övrig information: Kursen får inte ingå i examen samtidigt med kurserna MIO201 Företagsadministration och företagsplanering eller MIO021 Företagsorganisation.



