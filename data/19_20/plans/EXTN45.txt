
Kursplan 2019/20 EXTN45





Kursplan för
Farmakologi
Pharmacology
EXTN45, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Valfri för: N4
Undervisningsspråk: Kursen ges på begäran på engelska

Syfte
Kursen skall ge kunskaper för fördjupade studier och för
yrkesverksamhet inom framför allt det
kemisk-biologiska-biomedicinska området.

Mål
Kunskap och förståelse
För godkänd kurs skall studenten

vara förtrogna med farmakologiska grundbegrepp
kunna redogöra för verkningsmekanismer för de vanligaste
läkemedelsgrupperna samt den patobiologiska grunden för deras
användning
vara orienterade om regulatoriska och ekonomiska villkor för
läkemedelsutveckling


Färdighet och förmåga
För godkänd kurs skall studenten

vara teoretiskt och praktiskt orienterade om farmakologisk och
djurexperimentell metodik
ha fått träning i identifiering och formulering av
farmakologiska problemställningar
ha fått träning i problemlösning, resultatvärdering och
rapportering
kunna tolka och kommunicera experimentella resultat


Kursinnehåll
Försöksdjurskunskap: Detta är ett grundläggande moment inom
kursen och det behandlas både teoretiskt och praktiskt genom
studier av djurmiljöer, djurkvalitet, handhavande av djur samt
provtagnings- och injektionsteknik. Lagstiftning och förordningar
inom området penetreras.
Experimentell farmakologisk metodik: Exemplifiering sker med
olika operationstekniker (suturering, kateterisering m.m.) och i in
vitro försök med isolerade organ. Handhavande av
registreringsutrustning för EKG, blodtryck m.m. demonstreras.
Allmän farmakologi: Här behandlas receptorteori,
struktureffekt-relationer, farmakokinetik, verkningsmekanismer,
signaltransduktion samt dos-respons.
Speciell farmakologi: Beroende på tillgängliga lärarresurser
behandlas olika farmakologiska teman, t.ex. hormonfarmaka, PNS- och
CNS-farmakologi, cytostatika, hjärta-kärlfarmaka, astmaterapi och
farmakognosi.
Tillämpad farmakologi: En orientering ges om principer för
framtagning av nya läkemedel,
t.ex. HTS, klinisk prövning och GXP, liksom om
läkemedelshantering i ett samhälleligt perspektiv, branschens
struktur och aktuell läkemedelsrelaterad debatt.
Extracurrikulärt: Litteratursökning, databashantering,
rapportskrivning och muntlig presentation.

Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Undervisningen utgörs av föreläsningar och gruppdiskussioner över valda ämnesområden och problem. Laborationsverksamhet utgör en viktig del av arbetet. Ibland genomförs studiebesök och demonstrationer på för verksamheten adekvata industrier och institutioner. Deltagande i alla moment utom föreläsningar är obligatoriskt. Under kursen utför kursdeltagarna ett eller flera mindre projektarbeten, enskilt eller i grupp. Träning sker i informationssökande samt i identifiering och formulering av farmakologiska problem. Teman som behandlas väljs av de studerande i samråd med handledare. Examination sker dels fortlöpande under kursen och dels i form av en skriftlig tentamen vid kursens slut. För godkänt betyg på hela kursen krävs godkända tentamina, godkända laborationsrapporter, inlämningsuppgifter och projektrapporter, samt godkänt deltagande i alla obligatoriska moment. Slutbetyget avgörs genom en sammanvägning av resultaten på de moment som ingår i examinationen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Teori. 
Antal högskolepoäng: 10. Betygsskala: UV.  Prestationsbedömning: Skriftlig tentamen. 
Kod: 0218. Benämning: Litteraturuppgifter och seminarier. 
Antal högskolepoäng: 3. Betygsskala: UV.  Prestationsbedömning: Godkända inlämningsuppgifter och seminarier. 
Kod: 0318. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Godkända laborationer. 
Antagningsuppgifter
Förkunskapskrav:
EXTA70 Cellens biologi och EXTG50 Människans fysiologi


Begränsat antal platser: 6
Urvalskriterier: Antal poäng som har uppnåtts eller tillgodoräknats på programmet.Förtur ges till studenter vars program har kursen listad i läro- och timplanen.
Kursen överlappar följande kurser: TEK157
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart se Biologisk grundutbildnings webbsida, http://www.biol.lu.se/biologi.


Kontaktinfo och övrigt
Kursansvarig: Bodil Sjögreen, bodil.sjogreen@biol.lu.se
Hemsida: https://www.biologi.lu.se/utbildning/grund-och-avancerad-utbildning/kurser/kurser-avancerad-niva/biologiska-kurser-pa-avancerad-niva-for-teknologer
Övrig information: Kursen samläses med BIOR14, som ges av Biologiska institutionen. Följer inte läsperiodsindelningen.   



