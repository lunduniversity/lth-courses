
Kursplan 2019/20 AAHF01





Kursplan för
Arkitekturteknik 5: Hållbar teknik i byggd miljö
Sustainable Technology in the Built Environment
AAHF01, 3 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur. 
Obligatorisk för: A3
Undervisningsspråk: Kursen ges på svenska

Syfte
Kursen skall stödja studentens förmåga att kritiskt granska
samtida byggnadsutformning utifrån ett långsiktigt hållbart
samhällsperspektiv, samtidigt som den skall ge medel och metoder
för agerande inför framtiden.

Mål
Kunskap och förståelse
För godkänd kurs skall studenten

visa förståelse för hur arkitekturen sammanhänger med
ambitionen om ett hållbart samhälle (ur teknisk synvinkel),
kunna redogöra för aktuella system och lösningar vilka
tillämpas på den urbana skalan samt inom den enskilda
byggnaden,
kunna redogöra för olika energislags tillgänglighet i
förhållande till vald energilösning.


Färdighet och förmåga
För godkänd kurs skall studenten

visa förmåga att åskådliggöra, grafiskt och i text,
möjliga val av systemlösningar.
visa förmåga att beskriva valda lösningar ur sina tekniska
aspekter.


Värderingsförmåga och förhållningssätt
För godkänd kurs skall studenten

visa analytisk förmåga att kritiskt granska praxis och teori
kring rådande syn på hur hållbarhetsaspekter diskuteras inom
samhälle och byggande,
visa förmåga att kunna väga samman olika ingångsvärden i
en specifik situation till en hållbar helhetslösning.


Kursinnehåll
Kursen är komplementär till kurserna Stadsbyggandets grunder
samt Hållbar Arkitektonisk gestaltning. Föreläsningar och
seminarier förmedlar kunskap om stadens infrastruktur och
byggnadens tekniska installationer samt konstruktion, samtliga ur
ett hållbarhetsperspektiv. En slutredovisning i formen av text
samt schematiska diagram över givna problemställningar utförs i
grupp. Parallellt bedrivs litteraturstudier.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningsuppgifter samt 80% aktiv närvaro vid seminarier, studiebesök och föreläsningar. Vid betyget underkänd har studenten rätt till förnyad examination efter komplettering. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBMA05 Arkitekturteknik 2: Byggnadsmaterial
VBMA10 Arkitekturteknik 3: Byggnadsteknik & byggnadsfysik
AAHA55 Gestaltningsprocess och prototyp
AAHA60 Arkitektens redskap
ABKA01 Arkitekturteknik 4: Energi och installationsteknik
VBKA05 Arkitekturteknik 1: Arkitektur och bärverk
AAHA01 Arkitektur, baskurs A (åk 1) eller AAHA20 Arkitektur, baskurs C (åk 1)
AAHA10 Arkitektur, baskurs B (åk 1) eller AAHA30 Arkitektur, baskurs D (åk 1)
AAHA05 Arkitektur, baskurs A (åk 2) eller AAHA25 Arkitektur, baskurs C (åk 2)
AAHF05 Arkitektur, baskurs D (åk 2) eller AAHF15 Arkitektur, baskurs B (åk 2)


Begränsat antal platser: Nej
Kurslitteratur

Kurslitteraturen varierar från år till år.


Kontaktinfo och övrigt
Kursansvarig: universitetslektor Marie-Claude Dubois, Marie-Claude.Dubois@ebd.lth.se



