
Kursplan 2019/20 BMEF25





Kursplan för
Signalbehandling - teori och tillämpningar
Signal Processing - Theory and Applications
BMEF25, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning BME
Beslutsdatum: 2019-03-28
Allmänna uppgifter
Obligatorisk för: Pi2
Undervisningsspråk: Kursen ges på svenska

Syfte
Dagligen använder vi utrustning där signaler lagras och
behandlas i digital form. Från den enkla digitala
signalbehandlingen som sker i en CD-spelare till avancerad
komprimering i t.ex. MP3 kodning av musik, kodning av tal i GSM,
digital video för DVD, bildbehandling, etc. Kursen ger
grundläggande kunskaper i digital signalbehandling och kunskaper
om signalers frekvensegenskaper och frekvensinnehåll. Fokus läggs
på analys av digitala signaler. Tillämpningar på
signalbehandling kommer att hämtas från
områdena Kommunikation, Multimedia, Medicin, samt
Biologi och Ekonomi

Mål
Kunskap och förståelse
För godkänd kurs skall studenten

kunna identifiera tillämpningar och formulera problem inom
området signalbehandling .
kunna beskriva digitala signaler och digitala signalers
frekvensegenskaper
ha fått förståelse för samband mellan signalers egenskaper
i tidsplanet och i frekvensplanet


Färdighet och förmåga
För godkänd kurs skall studenten

kunna tillämpa sitt matematiska kunnande på tillämpningar
inom signalbehandling.
kunna visa prov på förmåga att hantera för studenten nya
metoder och resultat inom ämnet.


Värderingsförmåga och förhållningssätt
För godkänd kurs skall studenten

ha fått insikt om hur signalbehandling kan användas i
skilda tillämpningar
ha förmåga att ta del av litteratur inom området


Kursinnehåll
Kursen behandlar tidsdiskreta signaler och system. Hjälpmedel
som beskrivs är Fouriertransform, Diskret Fourier Transform (DFT)
och Z-transform. Begrepp som frekvens- och systemfunktion
introduceras samt olika typer av enkla filter. Digital
signalbehandling av analoga signaler via A/D- och D/A-omvandling
presenteras samt några olika strukturer för implementering av
digitala filter. En rad tillämpningar, som t.ex. behandling av
signaler från hjärtat och hjärnan (EKG och EEG), talsignaler och
bilder tas upp på laborationerna. Här studeras också enkla
filter och samband mellan amplitud- och fasfunktion och poler och
nollställen; olika signaler filtreras med hjälp av en digital
signalprocessor (DSP). Matlab används som beräkningsverktyg i
laborationerna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkända laborationer och projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Skriftlig tentamen 
Kod: 0219. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer 
Kod: 0319. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Godkänt projekt 
Antagningsuppgifter
Förutsatta förkunskaper: FMAF01 Funktionsteori, FMAF05 System och transformer, FMS012 Matematisk statistik.
Begränsat antal platser: Nej
Kursen överlappar följande kurser: ESS040, ETT080
Kurslitteratur

Proakis, J G and Manolakis, D G: Digital Signal Processing. Principles, Algorithms and Applications,.
4:e upplagan, Pearson Prentice Hall, ISBN 0-13-187374-1. Kompletterande material från institutionen.


Kontaktinfo och övrigt
Kursansvarig: Frida Sandberg, frida.sandberg@bme.lth.se
Hemsida: http://bme.lth.se/education/courses/



