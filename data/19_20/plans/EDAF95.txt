
Kursplan 2019/20 EDAF95





Kursplan för
Grundläggande funktionsprogrammering
Basics of Functional Programming
EDAF95, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: D2
Undervisningsspråk: Kursen ges på engelska

Syfte
Kursen ger insikt i hur det funktionsorienterande
programmeringsparadigmet ofta ger möjlighet att skriva program som
är både kortare och lättare att förstå än med traditionell
imperativ och objektorienterad programmering.

Mål
Kunskap och förståelse
För godkänd kurs skall studenten

ha god förståelse för de grundläggande principerna för
funktionsprogrammering
förstå de praktiska konsekvenserna av skillnaderna mot
traditionell programmering
kunna de vanliga idiomen i funktionsorienterad
programmering
förstå funktionen och fördelarna hos ett avancerat
typsystem


Färdighet och förmåga
För godkänd kurs skall studenten

kunna läsa program skrivna i ett modernt funktionellt
programmeringsspråk
kunna utnyttja den funktionsorienterade paradigmens
möjligheter till att skriva program i ett modernt funktionellt
programmeringsspråk
kunna utföra typanalys av uttryck i ett modernt funktionellt
programmeringsspråk


Värderingsförmåga och förhållningssätt
För godkänd kurs skall studenten

ha utvecklat sin förmåga att använda programkod som
kommunikationsmedium mellan människor


Kursinnehåll
Funktionsspråkens filosofi och möjligheter. Introduktion till
ett modernt funktionsprogrammeringsspråk. Funktionella
språkkonstruktioner och idiom. Högre ordningens funktioner. Lat
evaluering och oändliga datastrukturer. Polymorfa typsystem.
Typanalys och typhärledning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Obligatoriska laborationsuppgifter som underlag för inlämningsuppgifterna. Godkända inlämningsuppgifter krävs för att få deltaga i examen. Slutbetyg på kursen baseras på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: För godkänt betyg krävs godkända inlämningsuppgifter. 
Kod: 0219. Benämning: Tentamen. 
Antal högskolepoäng: 2,5. Betygsskala: TH.  Prestationsbedömning: För att få delta i tentamen krävs godkända inlämningsuppgifter. Slutbetyg i kursen baseras på resultatet av den skriftliga tentamen.  Delmomentet omfattar: Skriftlig tentamen 
Kod: 0319. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Fullgjorda laborationer  Delmomentet omfattar: Laborationer 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Förutsatta förkunskaper: FMAA01/FMAA05 och FMA420/FMAB20 alternativt FMA645/FMAA50 och FMA656/FMAA55.
Begränsat antal platser: Nej
Kursen överlappar följande kurser: EDA120, EDAN40, EDAF40
Kurslitteratur

Webbaserat kursmaterial.
Graham Hutton: Programming in Haskell, 2nd ed. Cambridge University Press, 2016, ISBN: 9780521692694. Rekommenderat referenslitteratur.
Miran Lipovaca: Learn You a Haskell for Great Good. No starch press, 2011, ISBN: 9781593272838. Introduktion till språket Haskell.


Kontaktinfo och övrigt
Kursansvarig: Professor Jacek Malec, Jacek.Malec@cs.lth.se
Hemsida: http://cs.lth.se/edaf95



