
Kursplan 2019/20 VVRN10





Kursplan för
Avrinnings-modellering
Rainfall Runoff Modelling
VVRN10, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Huvudområde: Vattenresurshantering. 
Valfri för: MWLU2, V5-vr, W5-vr
Undervisningsspråk: Kursen ges på engelska

Syfte
Kursen ges för studenter vid Internationella Mastersprogrammet
Vattenresurser (WaterLU) och för studenter vid
civilingenjörsprogrammen Voch W med specialisering inom
vattenområdet samt för studenter vid civilingenjörsprogrammet
Pi, inriktningen miljö, risk och klimat . Den ger fördjupade
kunskaper i de hydrologiska processerna. Studenterna får också
färdigheter i avrinningsmodellering och insikter o färdigheter av
mer generell karaktär avseende modellering och projektarbete.

Mål
Kunskap och förståelse
För godkänd kurs skall studenten

med djup förståelse kunna redogöra för komponenterna i den
hydrologiska cykeln och deras relation till
avrinningsprocessen,
ingående kunna beskriva och diskutera principerna och tekniken
för konceptuella avrinningsmodeller och förstå modellernas
begränsningar.


Färdighet och förmåga
För godkänd kurs skall studenten

med god förståelse för metoden kunna anpassa och tillämpa
en avrinningsmodell för ett område som ej modellerats
tidigare,
på ett vetenskapligt sätt kunna presentera projektresultat i
rapportform på engelska,
visa god förmåga att muntligen, på engelska, presentera
hydrologiska resultat och resonemang för tekniker.


Värderingsförmåga och förhållningssätt
För godkänd kurs skall studenten

visa förmåga att kritiskt kunna utvärdera avrinningsmodeller
och resultat baserade på modeller,
uppvisa stor förståelse för vikten av att tydligt presentera
osäkerhet i resultat och begränsningar hos metoder i samband med
resultat baserade på hydrologiska modeller.


Kursinnehåll
De hydrologiska processerna: regn, avdunstning, rörelse i
omättad zon, grundvattenströmning, avrinning. Specialhydrologi:
snö, is, sjöar. Modellbegreppet, numeriska avrinningsmodeller.
Inlämningsuppgifter omfattar seminarieuppsats, arbete med rural
avrinningsmodell och routing genom sjö/reservoar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av tre betygsatta inlämningsuppgifter (projekt utförda i grupp), och en skriftlig sluttentamen. Bedömning av inlämningsuppgifter baseras både på form och innehåll i rapport, dessutom krävs godkänd muntlig presentation. Den skriftliga tentamen består av i huvudsak öppna frågor som ska besvaras utan hjälpmedel. Betyget utgörs av viktat medelvärde av de fyra betygsatta momenten.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Hydrologi genom VVR111/VVRA01 eller VVR145/VVRA05.
Begränsat antal platser: Nej
Kursen överlappar följande kurser: VVR140
Kurslitteratur

Ward & Robinson: Principles of Hydrology (4th ed.). McGrawHill 1990. ISBN 0 07 709502 2. (rekommenderad).
Bengtsson, Lars Excerpt from Lars ”Hydrology – Theory and processes”, Dept of Water Resources Engineering Lund University. Translated from Swedish by Rolf Larsson Sept 2004 (available on course web site).
Studenterna förväntas också själva söka referenser för sina projektarbeten (inlämningsuppgifter).


Kontaktinfo och övrigt
Kursansvarig: Magnus Persson, magnus.persson@tvrl.lth.se
Hemsida: http://www.tvrl.lth.se/utbildning/courses/



