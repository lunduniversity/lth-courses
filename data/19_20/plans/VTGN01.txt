
Kursplan 2019/20 VTGN01





Kursplan för
Fältundersökningsmetodik
Field Investigation Methodology
VTGN01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Valfri för: V5-at, W5-ms
Undervisningsspråk: Kursen ges på engelska

Syfte
Bakgrund
Fältundersökningar utgör ett av de viktigaste och kanske mest
handfasta momenten i förundersökningsprocessen, eftersom de ofta
utförs i projektens tidigaste skede, och gör så att de mest
grundläggande misstagen kan undvikas. Undersökningarna syftar
bland annat till att ta reda på var en anläggning lämpligast
placeras, samt vilka förutsättningar som påverkar utförande,
design och funktion samt anläggningens driftsekonomi. Det finns
också en omedelbar koppling mellan innehållet i för- och
fältundersökningarna och uppställda miljökrav.
Förundersökningar i fält är idag i huvudsak en rationell och
högteknologisk process av mycket stor betydelse för hela
byggprocessen. Kännedom om för- och fältundersökningar är
därför av vikt inte bara för den som skall utföra dem, utan
för alla som arbetar med anläggningsprojekt.
Kursen syfte
I kursen Fältundersökningsmetodik är avsikten att ge fördjupad
kunskap om förundersökningens betydelse och innehåll med
speciell vikt lagd på fältundersökningar. Härvid läggs stor
vikt vid den iterativa arbetsmetodiken med stegvis förfining och
förbättring, liksom betydelsen av ett multidisciplinärt och
hållbarhetsinriktat förhållningssätt i syntesarbetet.
Speciellt betonas den geologiska modellens betydelse för
förundersökningsprocessen som sådan och dess betydelse i bygg-,
anläggnings- och miljöundersökningar, samt geofysiska och
geotekniska fältmetoders tillämpning inom ingenjörsgeologi,
geoteknik, hydrogeologi, grundvattenskydd och förorenad mark.

Mål
Kunskap och förståelse
För godkänd kurs skall studenten

kunna förstå hur man på ett modernt sätt insamlar, tolkar
och redovisar geofysiska och geotekniska data.
kunna definiera och beskriva principerna för de metoder som
ingår i kursen.
kunna redogöra för metodernas möjligheter och begränsningar
i ingenjörs- och miljötillämpningar.


Färdighet och förmåga
För godkänd kurs skall studenten

kunna skapa och tillämpa konceptuella underlag för planering
och utförande av fältundersökningar, med utgångspunkt i de
geologiska förutsättningarna.
kunna utforma ett förundersökningsprogram med utgångspunkt i
geologiska, hydrogeologiska och jord- och bergmekaniska
förutsättningar sammanvägt med de bygg-
och anläggningstekniska samt miljömässiga krav som varje
projekt innehåller.
kunna använda och förstå grundprinciperna för simulerings-
och utvärderingsprogram för geofysiska metoder.
för utvalda geofysiska och geotekniska metoder kunna samla in
data i fält, samt bearbeta och tolka dessa.
kunna föreslå relevanta metoder för att verifiera
mätresultat från indirekta mätmetoder t.ex. geofysiska metoder.
Här avses grundläggande undersökningsborrning, provtagning,
in-situ mätteknik och geofysisk borrhålsmätning.
kunna muntligt och skriftligt presentera resultat från en
fältundersökning för tänkta målgrupper bestående av tekniker,
beslutsfattare och allmänhet samt ge konstruktiv kritik på andras
arbeten.
visa förmåga att på ett självständigt sätt söka och
värdera information med relevans för förundersökningar
relaterade till anläggningsteknik, hydrogeologi, miljöskydd och
liknande.


Värderingsförmåga och förhållningssätt
För godkänd kurs skall studenten

ha insikt om förundersökningsprocessen som sådan och dess
betydelse i bygg-, anläggnings- och miljöundersökningar.
visa prov på att ha antagit ett förhållningssätt som
betonar samverkan mellan representanter för olika yrkesgrupper vid
planering och genomförande av projekt som berör geofysiska
metoders tillämpning inom ingenjörsgeologi, geoteknik,
hydrogeologi, grundvattenskydd och förorenad mark.
visa förmåga att inse behovet av ett multidisciplinärt och
hållbarhetsinriktat förhållningssätt och vikten av samtidig
värdering av geotekniska, geologiska, hydrologiska, hydrauliska,
kemiska, ekologiska, sociala och andra förutsättningar vid
behandling av problemställningar kring mark, grundvatten och
miljö.
visa förmåga att reflektera över erhållna resultat och
kunna identifiera behov av ytterligare underlag, kunskaper och
förmågor.


Kursinnehåll
Geologisk konceptuell modellering och fältmetodik. Tillämpad
geofysik inklusive teori, praktiskt utförande, modellerings- och
tolkningsteknik, samt möjligheter och begränsningar. Tonvikten
ligger på utvalda geofysiska metoder av särskilt intresse för
ingenjörsmässiga grundvatten-, miljö- och
infrastrukturtillämpningar, t.ex. geoelektriska, elektromagnetiska
och seismiska metoder. Numerisk modellering och invers numerisk
modellering. Borrnings- och provtagningsteknik med avseende på
tillämpbarhet samt principer för klassificering och tolkning av
jord- och bergprover. Integrerad användning och tolkning av
information från olika delsteg och metoder i
förundersökningsprocessen.
Kursmålet uppnås genom en kombination av teoretisk
fördjupning, praktisk projektplanering, fältundersökningar,
rapportskrivning och muntlig presentation vid seminarium. Genom att
väsentliga delar av kursen är upplagd som en verklig
förundersökning ges träning i utvärderingsmetodik och
redovisningsteknik. Härigenom tränas förmågan att kunna såväl
granska som utarbeta beslutsunderlag för olika behov och
utredningsnivåer i grundvatten-, miljö- och
infrastrukturprojekt.
Fältundersökningsprojektet består av etablering av
förväntningsmodell, design av undersökningsstrategi,
fältundersökning, databearbetning, tolkning och analys samt
skriftlig och muntlig redovisning av resultaten. Vid fältarbetena
utgör användningen av ingenjörsgeofysiska metoder en central
del. Vidare ingår borrnings- och provtagningsteknik med geoteknisk
bandvagn.
Projektarbetet genomförs i grupper om 3-4 studenter. Under
arbetet med tolkning och redovisning av fältundersökningarna
finns täta möjligheter till lärarkonsultation. Skriftlig
redovisning och muntlig redovisning samt diskussion sker vid ett
obligatoriskt slutseminarium.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen. Bedömning av en större obligatorisk projektuppgift med skriftlig och muntlig redovisning. Prestationerna på tentamen och projektuppgifterna vägs lika vid sättande av slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Tentamen. 
Antal högskolepoäng: 4. Betygsskala: TH.  Prestationsbedömning: För godkänd tentamen krävs totalt minst 50% rätt. Det finns en teoridel som löses utan hjälpmedel och en problemdel där kurslitteraturen är tillåtet hjälpmedel. Det finns inga delkrav på prestation på de olika delarna.  Delmomentet omfattar: Grundläggande teori och tillämpning av kunskaper i fältundersökningsmetodik, tillämpad geofysik och geoteknisk verifieringsteknik. 
Kod: 0211. Benämning: Projektuppgift. 
Antal högskolepoäng: 3,5. Betygsskala: TH.  Prestationsbedömning: För godkänd projektuppgift krävs att den uppfyller ställda minimikrav vad avser såväl utformning och presentation, ämnesinnehåll samt bearbetning, hantering och värdering av insamlad information och andra data från de i kursen utförda fältundersökningarna såväl som från andra källor.  Delmomentet omfattar: Tillämpning av fältundersökningsmetodik och fältundersökningsmetoder, samt analys och syntes av geologiska, geofysiska och andra data från fältundersökningar i ingenjörs- och miljösammanhang. 
Antagningsuppgifter
Förkunskapskrav:
VTGA01 Teknisk geologi eller VTGA05 Teknisk geologi
FKFN35 Miljömätteknik eller FMIF05 Miljö och management eller FMIN40 Miljösystemanalys: Miljökonsekvensbeskrivning eller VTGF01 Bergmekanik och bergbyggnad eller VTGN10 Grundvattenteknik


Förutsatta förkunskaper: FMAB30 Flerdimensionell analys.
Begränsat antal platser: Nej
Kurslitteratur

Styles, P.: Environmental Geophysics, EAGE publication # 7. EAGE publication, 2012, ISBN: 978-90-73834-33-0. Distribueras av institutionen.
Övningsuppgifter. Kompendier och särtryck.


Kontaktinfo och övrigt
Kursansvarig: Universitetsadjunkt Peter Jonsson, Peter.Jonsson@tg.lth.se
Hemsida: http://www.tg.lth.se/grundutbildning/kurser
Övrig information: Kursen ingår i V-specialiseringen Anläggningsteknik liksom W-specialiseringen Miljösystem och är också mycket lämplig inom V- och W-specialiseringarna Vattenresurshantering samt för studenter som är intresserade av fältundersökningar av det som finns under markytan, till exempel i samband med bedömning av miljökonsekvenser vid infrastrukturprojekt. Kursen är lämplig för utbytesstudenter med lämpliga förkunskaper.



