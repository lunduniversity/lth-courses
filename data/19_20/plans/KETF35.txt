
Kursplan 2019/20 KETF35





Kursplan för
Processriskanalys
Loss Prevention
KETF35, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Alternativobligatorisk för: K3
Valfri för: B4, RH4, W4-p
Undervisningsspråk: Kursen ges på svenska

Syfte
Kursen ger erforderliga kunskaper om moderna arbetsmetoder och
beräkningsprocedurer för identifiering, analys och minimering av
risker, samt mekanismer och beräkningsmetoder för skadeförlopp
inom kemisk processindustri.

Mål
Kunskap och förståelse
För godkänd kurs skall studenten

Ha en helhetsbild av en riskhanteringsprocedur inom
processindustrin.
Kunna redogöra för begreppen riskkemikalier och
riskprocesser.
Förstå när och varför säkerhetsgranskningar är
påkallade.
Kunna redogöra för de olika delmomenten som ingår i en
teknisk säkerhetsgranskning.
Förstå hur fel uppstår och fortplantar sig i
processanläggningar.
Kunna värdera risker mot riskacceptkriterier.
Förstå hur säkerhetssystem kan tillämpas för att minimera
risker.


Färdighet och förmåga
För godkänd kurs skall studenten

Kunna välja erforderliga riskanalysmetoder vid en påkallad
säkerhetsgranskning.
Kunna genomföra kvalitativa och kvantitativa
riskanalyser.
Kunna genomföra konsekvensanalyser.


Värderingsförmåga och förhållningssätt
För godkänd kurs skall studenten

Göra fördjupade tillämpningar av HazOp och felträdsanlys,
spridningsberäkningar, samt kemisk reaktorsäkerhet.
I riskhanteringsgrupp genomföra, dokumentera och redovisa en
säkerhetsgranskning av en industriell processanläggning.


Kursinnehåll
Säkerhetsgranskning, riskkemikalier och riskprocesser.
Tillförlitlighet: Komponentfel. Felmekanismer på utrustning under
dess livscykel. Logiska processdiagram. Riskanalys: Checklistor,
indexmetoder, HazOp och felträdsanalys. Konsekvensanalys:
Haverier. Utsläpp, utströmning och spridning av gaser och
vätskor. Brand och explosion. Skenande reaktorer. Värdering och
minimering av risker: Riskacceptans. Risk-/nyttaanalys. Skydds- och
säkerhetssystem. Drift och underhåll av processer.
Systemlösningar. Katastrofer: Fallstudier. Katastrofplanering.
Problemlösning i anslutning till teoriavsnitten. Obligatoriska
beräkningsuppgifter och obligatorisk projektuppgift.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, projektuppgift och beräkningsuppgifter. Slutbetyget baseras på skriftlig tentamen samt tilläggspoäng på max 0,5 från projektuppgift och beräkningsuppgifter. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Teori. 
Antal högskolepoäng: 4,5. Betygsskala: UG.  Prestationsbedömning: Skriftlig tentamen. 
Kod: 0217. Benämning: Beräkningsuppgift. 
Antal högskolepoäng: 3. Betygsskala: UG.  Prestationsbedömning: Beräkningsuppgifter. Projektuppgift. 
Antagningsuppgifter
Förkunskapskrav:
KETF01 Transportprocesser eller KETF40 Masstransport i naturliga och tekniska system eller VBRN45 Riskanalys inom brandteknik eller VRSN05 Riskanalysens och riskhanteringens grunder


Förutsatta förkunskaper: KETF25 Reaktionsteknik och KETF10 Separationsprocesser
Begränsat antal platser: Nej
Kursen överlappar följande kurser: KTE131
Kurslitteratur

Karlsson, H T: Processriskanalys. LTH, 2012.
Karlsson, H T: Omniboken i processriskanalys. LTH, 2012.


Kontaktinfo och övrigt
Kursansvarig: Christian Hulteberg, christian.hulteberg@chemeng.lth.se
Hemsida: https://www.lth.se/chemeng/ketf35/



