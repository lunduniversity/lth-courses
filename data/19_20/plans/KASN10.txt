
Kursplan 2019/20 KASN10





Kursplan för
Materialkemi
Materials Chemistry
KASN10, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Obligatorisk för: K4-m, N4-m
Undervisningsspråk: Kursen ges på begäran på engelska

Syfte
Kursen skall ge fördjupade kunskaper i fasta tillståndets
strukturkemi och dess karakteriseringsmetoder, samt materialkemi
inkluderande syntesmetoder. Kursen skall också ge fördjupande
kunskaper i sambandet mellan atomstruktur och materials kemiska och
fysikaliska egenskaper.

Mål
Kunskap och förståelse
För godkänd kurs skall studenten

förklara och beskriva industriellt viktiga syntesmetoder för
fasta material
förstå och beskriva strukturanalysmetoder för fasta
material
förklara och beskriva kemiska- och fysikaliska egenskaper hos
fasta material


Färdighet och förmåga
För godkänd kurs skall studenten

bygga och beskriva kristallstrukturmodeller
analysera sambandet mellan atomstruktur och egenskaper hos
fasta material
i ett projekt studera oorganiska material och sammanfatta sitt
arbete i en skriftlig rapport
genomföra en muntlig presentation inför kollegor med samma
eller högre kunskapsnivå


Kursinnehåll
Kursen omfattar huvudområdena; symmetri och atomstrukturer hos
oorganiska material, metoder för karaktärisering av fasta
material, syntes av kristaller, sambandet mellan atomstruktur och
olika fysikaliska egenskaper. Kursen omfattar också defekter i
kristallina material.
Övningar: Symmetri och kristallstrukturer samt
problemlösning
Projektarbete: Materialstudier. Projektarbetet redovisas i form
av en skriftlig rapport och en muntlig presentation
för kursdeltagarna

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, vars resultat ger slutbetyg. Godkänt projekt inklusive skriftlig och muntlig presentation.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KOOA15 Allmän kemi, KASA10 Oorganisk kemi och KASF05 Material- och polymerteknologi eller KOKA30 Allmän, oorganisk och organisk kemi och KASF10 Funktionella material.
Begränsat antal platser: Nej
Kursen överlappar följande kurser: KOO045
Kurslitteratur

Smart, L och Moore, E: Solid State Chemistry, An Introduction, 4th ed. CRC, 2012, ISBN: 9781439847909.
Utdelat material.


Kontaktinfo och övrigt
Kursansvarig: Jan-Olle Malm, jan-olle.malm@chem.lu.se
Hemsida: http://www.kilu.lu.se/cas/education/undergraduate-education/



