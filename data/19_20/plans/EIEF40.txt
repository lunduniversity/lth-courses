
Kursplan 2019/20 EIEF40





Kursplan för
Industriell mätning och styrning
Measurement Systems for Control
EIEF40, 9 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Undervisningsspråk: Kursen ges på begäran på engelska

Syfte
Kursen skall ge en god överblick över de viktigaste
komponenterna som används för att bygga upp industriella mät-
och styrsystem och dessa komponenters samverkan. Kursen ska även
ge studenten erfarenhet av att planera, bygga och ta i drift ett
mindre system inkluderande givare, ställdon och
presentationsenheter för en given mät- och styruppgift.

Mål
Kunskap och förståelse
För godkänd kurs skall studenten
individuellt och utan hjälpmedel kunna

förklara den principiella uppbyggnaden hos ett industriellt
mät- och styrsystem,
beskriva uppbyggnaden av en enchipsdator (microcontroller) på
blocknivå,
beskriva och fysikaliskt förklara olika givarprinciper för
mätning av icke elektriska storheter,
principiellt beskriva funktionen hos linjära
anpassningskretsar, A/D- och D/A-omvandlare


Färdighet och förmåga
För godkänd kurs skall studenten
individuellt och med hjälp av datablad kunna

konstruera, bygga och felsöka anpassningar mellan
givarsignaler och mätsystem,
välja lämpliga givare för mätning av kraft, moment, tryck,
temperatur och position inom mätområden där kommersiella
givarprodukter finns
bedöma lämpligheten för lösandet av ett industriellt mät-
eller styrproblem hos elektronikkomponenter av typerna linjära
anpassningskretsar, A/D- och D/A-omvandlare samt
mikrodatorkretsar
skriva enklare styrprogram i C och assembler för en
microcontroller

i grupp och med felsökningshjälp från handledare kunna

konstruera och färdigställa ett fungerande mät- och
styrsystem som mäter minst en icke-elektrisk elektrisk storhet,
utför databehandling av mätvärdet, genomför styråtgärder via
ansluten aktuator, samt utbyter information med en mänsklig
operatör.


Värderingsförmåga och förhållningssätt
För godkänd kurs skall studenten
i en kortfattad rapport kunna redovisa och förklara
konstruktionen av hårdvara och mjukvara i ett mät- och styrsystem
i ett grupparbete. Rapporten skall rikta sig till andra som läst
denna kurs eller har motsvarande förståelse.

Kursinnehåll
Logisk algebra, grindar, Karnaughdiagram, vippor, kombinatoriska
nät och sekvensnät. Egenskaper och prestanda för komponenter och
kretsfamiljer. Givare, mätmetoder för mätning av
icke-elektriska storheter. Anpassning mellan givare och mätsystem.
Omvandling mellan analoga och digitala signaler. Mikrodatorn som
komponent i mät- och styrsystem. Anslutning av mätsystem till
persondator. Kommersiella mät- och styrprogram.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer, godkänt projekt samt skriftlig sluttentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laborationer och projekt. 
Antal högskolepoäng: 3. Betygsskala: UG.  Prestationsbedömning: Godkända laborationer och projekt.  Delmomentet omfattar: Laborationer och projekt. 
Kod: 0217. Benämning: Industriell mätning och styrning. 
Antal högskolepoäng: 6. Betygsskala: TH.  Prestationsbedömning: Skriftlig tentamen bedöms i skalan U, 3, 4, 5.  Delmomentet omfattar: Skriftlig tentamen på kursen. 
Antagningsuppgifter
Förutsatta förkunskaper: MIE012/EIEF35 Elektroteknikens grunder (M)
ETE115/EITF90 Ellära och elektronik (F)
ESS010/EITA35 Elektronik eller ESSF01 Analog elektronik (E).
Begränsat antal platser: Nej
Kurslitteratur

Lindstedt G: Kompendium i Industriell mätning och styrning, IEA, LTH, 2007.


Kontaktinfo och övrigt
Kursansvarig: Associate Professor Gunnar Lindstedt, gunnar.lindstedt@iea.lth.se
Hemsida: http://www.iea.lth.se/ims
Övrig information: Det krävs ca 100 timmars självstudier, främst för att slutföra projektdelen av kursen.



