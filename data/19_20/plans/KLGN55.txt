
Kursplan 2019/20 KLGN55





Kursplan för
Livsmedel och kost - Fysiologiska effekter och konsekvenser
Food and Diet - Physiological Effects and Consequences 
KLGN55, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Livsmedelsteknik och nutrition. 
Valfri för: B4, MLIV1
Undervisningsspråk: Kursen ges på engelska

Syfte
Att ge en fördjupad förståelse och vetenskapligt baserad
helhetssyn på human nutrition och metabolism, med fokus på hur
livsmedlens egenskaper och komponenter påverkar kroppens
funktioner och risken att utveckla livsstilsrelaterad
sjukdomar.

Mål
Kunskap och förståelse
För godkänd kurs skall studenten
 

ha kunskap om mag- tarmkanalens anatomi och fysiologi
(digestion, sekretion, absorption och motilitet)
ha kunskap angående metabol reglering och vetskap om
skillnader som föreligger före jämfört med efter en
måltid
ha fördjupad kunskap angående relation mellan kost och hälsa
på kort och lång sikt, till grund för ett holistiskt perspektiv
vad det gäller prevention av kostrelaterade metabola
sjukdomar
förstå hur vår kost kan påverka tarmens mikrobiota, och ha
kunskap om hur odigererbara livsmedelskomponenter och
mikrobiotasammansättning kan ha effekter på metabol reglering och
hälsa utanför tarmen
känna till skillnaden i näringsbehov för speciella grupper i
samhället (barn, äldre, idrottare)

 
 

Färdighet och förmåga
För godkänd kurs skall studenten
 

kunna beskriva och bedöma betydelsen av livsmedlens egenskaper
för att upprätthålla hälsa genom livet
muntligt och skriftligt kunna redogöra för och diskutera
aktuell forskning som bedrivs inom ett utvalt område inom
livsmedelsområdet med anknytning till nutrition och hälsa
ha förmåga att självständigt och i grupp planera, redovisa
och diskutera resultat och slutsatser av praktiska moment och
studier av vetenskaplig litteratur

 

Värderingsförmåga och förhållningssätt
För godkänd kurs skall studenten
 

ha förmåga att kritiskt analysera och värdera information
angående livsmedels och dieters egenskaper och eventuella effekter
på hälsa
visa förmåga till lagarbete där lagmedlemmar får olika
uppdrag som alla ska vägas ihop till en slutlig presentation

 

Kursinnehåll
 

mag- tarmkanalens anatomi och fysiologi
metabol reglering inklusive skillnader som föreligger vid
fasta jämfört med efter en måltid, samt skillnader beroende av
dygnsvariationer
samband mellan kost och livsstilsrelaterade sjukdomar
specifika näringsbehov för vissa grupper, t ex barn, gamla,
elitidrottare
hur tarmens mikrobiota påverkas av vår kost, och hur
odigererbara livsmedelskomponenter och mikrobiotan kan ha effekter
kopplade till metabol reglering och hälsa utanför tarmen
aktuell forskning vad det gäller antidiabetiska egenskaper av
specifika dieter, livsmedel och livsmedelskomponenter, inklusive en
relaterad påverkan på hjärnans funktion

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg måste samtliga delmoment vara godkända. Betyget på kursen (3, 4 eller 5) sätts av betyget på den skriftliga individuella tentamen. 

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Fallstudier. 
Antal högskolepoäng: 2. Betygsskala: UG.  Prestationsbedömning: Individuell skriftlig inlämningsuppgift och muntlig presentation i grupp. 
Kod: 0219. Benämning: Laboration. 
Antal högskolepoäng: 1. Betygsskala: UG.  Prestationsbedömning: Aktiv närvaro och deltagande i paneldebatt.  
Kod: 0319. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig individuell tentamen. 
Antagningsuppgifter
Förkunskapskrav:
KLGN30 Livsmedelskemi och nutrition 


Begränsat antal platser: Nej
Kursen överlappar följande kurser: KNLN01
Kurslitteratur

John W. Erdman Jr., Ian A. Macdonald, Steven H. Zeisel: Present Knowledge in Nutrition. Wiley-Blackwell, 2012, ISBN: 9781119946045. https://onlinelibrary.wiley.com/doi/book/10.1002/9781119946045.
Susan A Lanham-New, Ian A Macdonald, Helen M Roche: Nutrition and Metabolism. Wiley-Blackwell, 2011, ISBN: 1405168080. https://onlinelibrary.wiley.com/doi/book/10.1002/9781444327779.
Scientific articles and electronic resources.


Kontaktinfo och övrigt
Kursansvarig: Anne Nilsson, anne.nilsson@food.lth.se
Kursansvarig: Juscelino Tovar, juscelino.tovar@food.lth.se
Hemsida: http://www.food.lth.se



