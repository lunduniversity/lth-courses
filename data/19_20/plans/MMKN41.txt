
Kursplan 2019/20 MMKN41





Kursplan för
Konstruktion i polymera kompositmaterial
Design in Polymer Composite Materials
MMKN41, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-pu, MD4
Undervisningsspråk: Kursen ges på engelska

Syfte
Kursen ska med stöd av de senaste forskningsrönen ge kunskap
och insikt gällande konstruktion och tillverkning med polymera
kompositmaterial. Kunskapen omfattar materialkännedom, konstruktiv
utformning, samt tillverkningsmetoder för polymera
kompositmaterial. Kursdeltagaren ska också ges kunskaper om
grundläggande kostnadsanalys. Inom respektive teknikområde
behandlas såväl kvalitativa som kvantitativa metoder. Efter
godkänd kurs ska kursdeltagaren aktivt kunna delta i utveckling
och tillverkning av nya lättviktsprodukter baserade på polymera
kompositmaterial.

Mål
Kunskap och förståelse
För godkänd kurs skall studenten

utifrån en given principlösning kunna föreslå lämpliga
fiber- och matrismaterial
utifrån en given principlösning kunna förslå lämplig
konstruktionslösning
utifrån vald konstruktionslösning kunna föreslå lämplig
tillverkningsmetod
utifrån val av material, konstruktionslösning och
tillverkningsmetod kunna beräkna kostnader
inför en industriell uppdragsgivare muntligen och skriftligen,
självständigt eller i grupp, kunna redovisa resultatet från ett
konstruktionsprojekt - i form av resultat och process

 

Färdighet och förmåga
För godkänd kurs skall studenten

självständigt, utifrån en principlösning, med hjälp av
publika materialdatabaser kunna ta fram och analysera olika
materialförslag för aktuell komponent/produkt
självständigt eller i grupp kunna utarbeta en unik
konstruktionslösning
självständigt eller i grupp kunna kommunicera, muntligt eller
i skrift, framtagen konstruktionslösning för en industriell
uppdragsgivare

 

Värderingsförmåga och förhållningssätt
För godkänd kurs skall studenten

med ett forskningsmässigt förhållningssätt kunna reflektera
över framtagna material-, konstruktions- och
tillverkningslösningar och med detta som grund kunna föreslå
eventuella behov av ytterligare och/eller alternativa material-,
konstruktions- och tillverkningslösningar.
kunna identifiera eventuella behov av fördjupade analyser av
framtagna förslag

 

Kursinnehåll
För att säkerställa att det är aktuella forskningsrön som
presenteras i kursen inbjuds externa föreläsare med
forskningsanknytning. Under kursen får studenterna ta del av de
senaste nyheterna inom polymera kompositmaterial, som underlag för
att lära sig att göra självständiga och kritiska
bedömningar.
Kursen består av föreläsningar, övningar och projektarbete.
Studiebesök kommer också att arrangeras. Kursen inleds med en
genomgång av olika typer av fiber- och matrismaterial.
Genomgången, som utgår ifrån materialens egenskaper och pris,
syftar till att ge en insikt om de material som idag finns
tillgängliga på marknaden. Därefter följer en beskrivning av de
vanligaste tillverkningsmetoderna för polymera fiberkompositer
(vakuuminjicering, RTM, pressning, m.fl.). Efter beskrivningen av
de vanligaste fiber- och matrismaterialen och de vanligaste
tillverkningsmetoderna fokuserar kursen framförallt på
konstruktionsaspekter för polymera fiberkompositer. Mekaniska och
termiska egenskaper, samt metoder för att mäta dessa egenskaper,
presenteras och orsaker till skador och brott i denna materialtyp
diskuteras ingående. Den största delen av kursen ägnas åt
kompositmekanik (laminatteori) och konstruktionsmetodik. Under
dessa föreläsningspass presenteras beräkningsmetodik och
konstruktionsregler för polymera fiberkompositer. Teoripassen
varvas med övningar i form av beräknings- och
konstruktionsuppgifter. Teoridelen av kursen avslutas med en
presentation av state-of-the-art gällande nya typer av
kompositmaterial såsom nanokompositer och biokompositer. En kort
introduktion till sandwichkonstruktion ingår även på slutet.
Parallellt med teoridelen genomförs ett industrinära
produktutvecklingsprojekt. Utgångspunkten är att även praktiska
moment ska ingå. Projektet utförs i grupp om 3-5 studenter.
Projektet följer momenten: produktanalys och upprättande av
kravspecifikation, val av lämpligt material och lämplig
tillverkningsmetod, samt framtagning av konstruktiv utformning och
kostnadsanalys. Efter varje delmoment i projektet görs en
avstämning med handledaren.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För erhållande av slutbetyg krävs godkänd tentamen och godkänt projektarbete. Projektet genomförs i form av ett grupparbete om 3 - 5 studenter och omfattar momenten: problemanalys och upprättande av kravspecifikation, val av lämpligt material och lämplig tillverkningsmetod, samt framtagning av konstruktiv utformning och kostnadsanalys. I projektarbetet ingår även en avslutande presentation av resultat vid en gemensam redovisning av projekten. Varje delmoment, inkluderande den gemensamma redovisningen, avrapporteras separat och bedöms i poängskalan 0 – 10 poäng. För godkänt delmoment krävs minimum 5 poäng. För godkänt projektarbete krävs att alla delmoment godkänts. Maximalt kan 40 poäng erhållas för projektarbetet. Varje medlem i projektgruppen erhåller den för projektresultatet uppnådda poängen. Den skriftliga tentamen behandlar genomgången teori och ger maximalt 60 poäng. För godkänd tentamen krävs minimum 30 poäng. Slutbetyget baseras på summan av poängen från de båda kursmomenten. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projektarbete. 
Antal högskolepoäng: 2,5. Betygsskala: UG.  Prestationsbedömning: Projektet omfattar momenten: analys och upprättande av kravspecifikation, val av lämpligt material och lämplig tillverkningsmetod, samt framtagning av konstruktiv utformning och kostnadsanalys. I projektarbetet ingår även en avslutande presentation av resultat vid en gemensam redovisning av alla projekten. Varje delmoment, inkluderande den gemensamma redovisningen, avrapporteras separat och bedöms i poängskalan 0 – 10 poäng. För godkänt delmoment krävs minimum 5 poäng. För godkänt projektarbete krävs att alla delmoment godkänts. Maximalt kan 40 poäng erhållas på projektarbetet. Projektet genomförs i form av ett grupparbete med 3 - 5 studenter per grupp. Varje gruppmedlem erhåller den för projektresultatet gemensamt uppnådda poängen.  Delmomentet omfattar: Projektet omfattar momenten: analys och upprättande av kravspecifikation, val av lämpligt material och lämplig tillverkningsmetod, samt framtagning av konstruktiv utformning och kostnadsanalys. I projektarbetet ingår också en avslutande presentation av respektive projektarbete vid en gemensam redovisning av alla projekten.
 
Kod: 0217. Benämning: Tentamen. 
Antal högskolepoäng: 5. Betygsskala: UG.  Prestationsbedömning: Tentamen ger maximalt 60 poäng. För godkänd tentamen krävs minst 30 poäng.   Delmomentet omfattar: Tentamen avser att individuellt kontrollera kunskaperna i genomgången teori. 
Antagningsuppgifter
Begränsat antal platser: Nej
Kursen överlappar följande kurser: MMKN40
Kurslitteratur

Kurslitteraturen tillhandahålls av avdelningen i form av forskningsanknutna artiklar, kompendier och referens till böcker och e-böcker.


Kontaktinfo och övrigt
Kursansvarig: Anders Sjögren, anders.sjogren@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



