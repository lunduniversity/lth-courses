
Kursplan 2019/20 EITF60





Kursplan för
Datorarkitekturer med operativsystem
Computer Architectures and Operating Systems
EITF60, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Obligatorisk för: IDA2
Undervisningsspråk: Kursen ges på svenska

Syfte
Kursens syfte är att illustrera grundläggande
konstruktionsprinciper hos ett datorsystem samt ge kunskap om
operativsystems funktion och inre organisation.

Mål
Kunskap och förståelse
För godkänd kurs skall studenten

kunna förklara begreppen pipelining, cacheminne, virtuellt
minne och operativsystem
kunna beskriva hur dessa begrepp samspelar i en modern
datorarkitektur
jämföra prestanda hos olika arkitekturer med avseende på
instruktionsuppsättning, pipelining och minnesorganisation.


Färdighet och förmåga
För godkänd kurs skall studenten

utvärdera olika konstruktionsalternativ och därmed bedöma
användningsområden för olika arkitekturer
skriftligt kunna redovisa en sammanfattning av viktiga
egenskaper hos en datorarkitektur och ett operativsystem.


Kursinnehåll
I kursen beskrivs de olika enheterna i ett datorsystem och hur
de samverkar. Ett datorsystems prestanda beror på flera faktorer
som t ex programmen, instruktionsmodellen och arkitekturen.
Kursen behandlar bl a minneshantering, olika typer av bussar och
parallella processorer. Pipelining och cacheminnesteknik är två
fundamentala principer som studeras. Kursen tar även upp exempel
på inbyggda system och belyser operativsystemets roll i ett
effektivt arbetande datorsystem. Operativsystems uppbyggnad. Olika
typer av operativsystem. Processer. Minneshantering.
Filhantering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom laborationer, skriftlig och muntlig redovisning av rapport, duggor och skriftlig tentamen. För godkänt i kursen, dvs betyg 3, krävs att laborationer, skriftlig och muntlig redovisning av rapport, samt duggor är godkända. För högre betyg, 4 och 5, krävs skriftlig tentamen. Den skriftliga tentamen är frivillig. För att få skriva tentamen krävs att duggor, skriftlig och muntlig redovisning av rapport, och laborationer är godkända.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen. 
Antal högskolepoäng: 4. Betygsskala: TH.  Prestationsbedömning: Godkänt på digitala duggor som görs online under kursens gång ger betyg 3. För högre betyg krävs att de digitala duggor är avklarade och en skriftlig tentamen som resulterar i betyg 4 eller 5. 
Kod: 0219. Benämning: Laboration. 
Antal högskolepoäng: 2. Betygsskala: UG.  Prestationsbedömning: Muntlig genomgång under laborationens genomförande.  Övrig information: Alla laborationer ska genomföras under tid när kursen är aktiv och alla laborationer ska genomföras samma läsår. 
Kod: 0319. Benämning: Rapport. 
Antal högskolepoäng: 1,5. Betygsskala: UG.  Prestationsbedömning: Skriftlig och muntlig redovisning av rapporten.  Övrig information: Alla moment för rapportdelen ska genomföras under tid när kursen är aktiv och alla moment ska genomföras samma läsår.
Antagningsuppgifter
Förkunskapskrav:
EDI610 Digitala system eller EITA15 Digitala system


Begränsat antal platser: Nej
Kursen överlappar följande kurser: EDA666, EDT620, EDT621
Kurslitteratur

David Patterson & John Hennessy: Computer Organization and Design, The Hardware/Software Interface. Kaufmann, 2013, ISBN: 9780124077263.
Samt utdelat material.


Kontaktinfo och övrigt
Kursansvarig: Erik Larsson, erik.larsson@eit.lth.se
Hemsida: http://www.eit.lth.se/kurs/eitf60



