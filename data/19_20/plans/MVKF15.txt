
Kursplan 2019/20 MVKF15





Kursplan för
Grundläggande fordonssystem
Introduction to Vehicle Systems
MVKF15, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-tt
Undervisningsspråk: Kursen ges på begäran på engelska

Syfte
Kursens syfte är att ge en grundläggande förståelse för
vägfordon och varför de är konstruerade som de är.

Mål
Kunskap och förståelse
För godkänd kurs skall studenten

beskriva och förklara huvudkomponenternas funktion i ett
modernt vägfordon på översiktlig nivå
skriftligt redogöra för framdrivningssystem i vägfordon samt
hur olika drifts- och designparametrar påverkar dessa förlopp på
detaljerad konceptuell nivå
behärska analys av framdrivningssystemets effektivitet
kunna beskriva fordons nytta, säkerhetsrisker och
miljöproblematik


Färdighet och förmåga
För godkänd kurs skall studenten

använda jämförelsefaktorer för att analysera, välja samt
dimensionera framdrivningssystem (motor-transmission) och bromsar
för en given enkel fordonsapplikation
beräkna fordonsverkningsgrader baserat på fordonets
dimensionering
använda förenklade modeller för att analysera fordonets
chassidynamik
i grupp, med handledning kunna utföra mätningar på en modern
personbil


Värderingsförmåga och förhållningssätt
För godkänd kurs skall studenten

aktivt deltaga i diskussioner kring inom ämnet relevanta
problem
i skrift kunna presentera analys av fordonsprestanda


Kursinnehåll
Kursen behandlar främst fordon för användning på väg.
Först ges en övergripande beskrivning av de vanligaste typerna av
fordon, framförallt personbilar och lastbilar. Därefter sker en
genomgång av vägfordonens historia. Olika definitioner på
parametrar som används för att karakterisera ett fordon gås
igenom. Kopplingen mellan fordons egenskaper och de krav som olika
användare ställer på fordon beskrivs. Kursen innehåller även
en genomgång av fordons säkerhetssystem och miljöproblematik. Vi
lär oss att dimensionera broms och fjädringssystem. Därefter
behandlas framdrivningsystem, dvs motor, transmissioner och
hybridsystem. Kursen behandlar också elfordon. Slutligen görs en
genomgång av nutida och framtida fordon och alternativa
transportsystem.
Kursen innehåller förutom föreläsningar och övningar två
laborationer. I den första identifieras och jämförs utformningen
av nyckelkomponenter i en motorcykel, personbil och lastbil. I den
andra görs ett körprov med en personbil på allmänna vägar för
att efterlikna en sk EU cykel för att bestämma
bränsleförbrukning för olika körfall. Genom mätning av
g-krafter kan även chassidynamiken analyseras. En
gästföreläsning av en industrirepresentant planeras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen med skalan underkänt, 3, 4, 5 normalt motsvarande 40, 60, och 80 % av maximal poäng. För att äga rätt att delta i tentamina skall samtliga obligatoriska laborationer ha redovisats och godkänts skriftligt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Happian-Smith, Julian: An Introduction to Modern Vehicle Design, SAE International och Elsevier ltd, 2004, ISBN 0-7680-0596-5.


Kontaktinfo och övrigt
Kursansvarig: Dr Martin Tunér, Martin.Tuner@energy.lth.se
Hemsida: http://www.energy.lth.se



