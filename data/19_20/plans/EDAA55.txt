
Kursplan 2019/20 EDAA55





Kursplan för
Programmeringsteknik
Programming, First Course
EDAA55, 9 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C1, E1, F1, I2, Pi1
Undervisningsspråk: Kursen ges på svenska

Syfte
Studenterna ska lära sig att skriva små och medelstora
datorprogram och få grundläggande insikter i objektorienterad
programmering och programspråket Java.

Mål
Kunskap och förståelse
För godkänd kurs skall studenten

kunna förklara grundläggande begrepp inom objektorienterad
och imperativ programmering
kunna förklara och ge exempel på användning av
grundläggande algoritmer, till exempel för sökning och
sortering
kunna beskriva och ge exempel på användning av enkla
datastrukturer som vektorer, matriser och listor
kunna räkna upp och beskriva Matlabs mest grundläggande
funktioner


Färdighet och förmåga
För godkänd kurs skall studenten

kunna konstruera och implementera algoritmer för att lösa
enkla uppgifter
kunna implementera Javaklasser utgående från givna
specifikationer
kunna strukturera program, både med hjälp av underprogram och
med hjälp av klasser och metoder
kunna använda enkla verktyg för att skriva in, testa och
felsöka program
kunna använda Matlab för att göra simuleringar och
beräkningar på färdigformulerade matematiska problem


Värderingsförmåga och förhållningssätt
För godkänd kurs skall studenten

kunna bedöma svårighetsgraden att skriva olika program


Kursinnehåll
Om program som modeller av verkliga system. Objekt och
operationer, klasser och metoder. Grundläggande
programkonstruktioner, grundläggande algoritmer. Datastrukturer:
vektorer, klassen ArrayList. Arv, polymorfism. Strängklasser.
Objektorienterad systemutveckling. Introduktion till praktisk
numerisk analys i Matlab.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För att få deltaga i tentamen krävs att de obligatoriska datorlaborationerna (Java) och programmeringsuppgifterna är fullgjorda. Slutbetyg på kursen bestäms av resultatet på den skriftliga tentamen. Obligatoriska moment: Datorlaborationer och programmeringsuppgifter i Java samt datorlaborationer i Matlab.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Introduktion till Matlab. 
Antal högskolepoäng: 1,5. Betygsskala: UG.  Prestationsbedömning: För godkänt krävs fullgjorda datorlaborationer.  Delmomentet omfattar: Datorlaborationer i Matlab. 
Kod: 0217. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Skriftlig tentamen. Slutbetyg på kursen baseras på betyget på denna tentamen. För att få deltaga i tentamen krävs att de obligatoriska datorlaborationerna (Java) och programmeringsuppgifterna är godkända.  Delmomentet omfattar: Skriftlig tentamen. 
Kod: 0317. Benämning: Datorlaborationer och inlämningsuppgifter. 
Antal högskolepoäng: 4,5. Betygsskala: UG.  Prestationsbedömning: För godkänt krävs fullgjorda datorlaborationer och godkända inlämningsuppgifter. Detaljerade föreskrifter angående fullgörande av obligatoriska moment kommer att finnas i kursprogrammet.  Delmomentet omfattar: Datorlaborationer och inlämningsuppgifter. 
Antagningsuppgifter
Begränsat antal platser: Nej
Kursen överlappar följande kurser: EDAA45, EDAA50, EDAA65, EDA010, EDA011, EDA015, EDA016, EDA390, EDA500, EDA501, EDA616, EDA618, EDAA10, EDAA20, EDA017
Kurslitteratur

Allen B. Downey & Chris Mayfield: Think Java, How to Think Like a Computer Scientist. O'Reilly, 2016, ISBN: 978-1491929568.


Kontaktinfo och övrigt
Studierektor: Studierektor, dl_studierektor@cs.lth.se
Kursansvarig: Sandra Nilsson, sandra.nilsson@cs.lth.se
Kursansvarig: Patrik Persson, patrik.persson@cs.lth.se
Hemsida: http://cs.lth.se/edaa55
Övrig information: Kursen får inte läsas av den som påbörjat EDAA50. Kursen får inte ingå i examen samtidigt med EDAA50.



