
Kursplan 2019/20 GEMA01





Kursplan för
Franska för tekniker: språk, kultur och samhällsliv, grundkurs
French for Engineers: Language, Culture and Society, First Course
GEMA01, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Fördjupning: Grundnivå, har endast gymnasiala förkunskapskrav.
Externt valfri: A3, B4, BI4, BME4, C4, D4, E4, F3, I4, K4, L4, M4, MD4, N2, Pi4, RH4, V4, W3
Undervisningsspråk: Kursen ges på svenska

Syfte
Kursen ska, utöver utökade språkkunskaper, ge insikt i
fransk kultur och litteratur samt hur det franska samhället
fungerar.

Mål
Kunskap och förståelse
För godkänd kurs skall studenten

kunna tillämpa huvuddragen i den franska grammatiken,
kunna redogöra för de litterära verk som behandlas i
kursen,
kunna redovisa några centrala företeelser i Frankrikes
kultur och samhälle.

 

Färdighet och förmåga
För godkänd kurs skall studenten

kunna skriva sammanhängande texter på en i stort sett korrekt
franska med stöd av
hjälpmedel
kunna redogöra för huvudinnehållet och vissa detaljer i
enklare facktexter och litterära
texter
kunna redogöra för huvudinnehållet i talad standardfranska
inom i förväg kända
områden
kunna tala franska i förberedda situationer på ett sådant
sätt att det inte bereder
några problem för utomstående att förstå

 

Värderingsförmåga och förhållningssätt
För godkänd kurs skall studenten

Ur olika perspektiv kunna diskutera det franska samhället och
jämföra med svenska förhållanden.


Kursinnehåll
Kursen ger dels färdighetsträning, såväl muntligt som
skriftligt, dels grundläggande kunskaper om det franska samhället
och den franska litteraturen och kulturen, med utgångspunkt i de
texter som ingår. Huvuddragen i den franska grammatiken gås
igenom och övas genom den egna skriftliga produktionen. De
litterära och fackspråkiga texterna studeras såväl
innehållsligt som språkligt. Eftersom övning i muntlig
språkfärdighet är en viktig del av kursen, förutsätts aktivt
deltagande i undervisningen.
Kursen består av två moduler:
Modul 1
Muntlig språkfärdighet, det franska samhället och kulturen, 3,5
hp.
Modul 2
Skriftlig språkfärdighet och litterära texter, (2
inlämningsuppgifter i skriftlig
produktion, samt skriftlig salstentamen om de litterära texterna),
4 hp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En obligatorisk muntlig presentation, en salstentamen om det franska samhället och kulturen, två skriftliga inlämningsuppgifter samt en salstentamen om de litterära texterna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Muntlig språkfärdighet, det franska samhället och kulturen. 
Antal högskolepoäng: 3,5. Betygsskala: TH.  Prestationsbedömning: En muntlig presentation, samt en salstentamen. 
Kod: 0219. Benämning: Skriftlig språkfärdighet och litterära texter. 
Antal högskolepoäng: 4. Betygsskala: TH.  Prestationsbedömning: Två inlämningsuppgifter i skriftlig produktion och en salstentamen. 
Antagningsuppgifter
Förkunskapskrav:
Godkänt betyg i Franska steg 3, Svenska B/Svenska 2B eller godkänt betyg i FRAB02


Begränsat antal platser: 20
Urvalskriterier: Antal poäng som återstår till civilingenjörs- eller arkitektexamen.
Kursen överlappar följande kurser: TNX031
Kurslitteratur

Wall, K, Ekman, M, Behár, D, Kronning, H: Den franska grammatiken. Sanoma Utbildning, 2014, ISBN: 9789152327166.
Le Clézio, J. M.  G.: Mondo et autres histoires. Folio, 1978.
Modiano, P.,: La Petite Bijou. Folio, 2001.
Pennac, D.: Comme un roman. Folio, 1992.
Det franska samhällslivet, Kompendium som säljs i SOL-receptionen.
Det franska samhällslivet, Kompendium som säljs i SOL-receptionen.Det franska samhällslivet, Kompendium som säljs i SOL-receptionen.
Rekommenderad bredvidläsning:
La littérature française. Auteurs, œuvres, genres et mouvements, de Ligny, C. & Rousselot, M. Nathan, 2014.


Kontaktinfo och övrigt
Kursansvarig: Petra Bernardini, petra.bernardini@rom.lu.se
Hemsida: http://www.sol.lu.se
Övrig information: LTH gemensam kurs. Särskilt antagnings- och urvalsförfarande. Undervisningsspråk i huvudsak franska.



