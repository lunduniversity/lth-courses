
Kursplan 2019/20 MMTA05





Kursplan för
Industriella produktionssystem
Production Systems
MMTA05, 6 högskolepoäng, G1 (Grundnivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Teknik. 
Obligatorisk för: I3
Undervisningsspråk: Kursen ges på svenska

Syfte
Syftet med kursen är att ge en övergripande förståelse för
de aktiviteter och processer som ingår vid industriell framtagning
av produkter, samt uppbyggnaden av ett tillverkningssystem. Kursen
ska även ge en djupare förståelse för de mest centrala
tillverkningsmetoderna, materialets betydelse i en
tillverkningsprocess och hur man kan påverka produktens kvalitet
och produktionssystemets prestanda.

Mål
Kunskap och förståelse
För godkänd kurs skall studenten

behärska den grundläggande nomenklaturen inom
produktframtagning samt och kunna beskriva och definiera
grundläggande begrepp inom tillverkningsteknik.
kunna redogöra för grundläggande begrepp inom
materialtekniken och hur materialvalet påverkar
producerbarheten.
kunna redogöra för olika tillverkningsmetoders principer,
karaktärsdrag, begräsningar, möjligheter och resultat.
kunna utföra beräkningar som ger grundförutsättningar för
dessa tillverkningsmetoder
kunna redogöra för egenskaper hos olika
produktionssystemslayouter.
värdera hur olika processparametrar påverkar
produktionssystemets prestanda och kostnad.


Färdighet och förmåga
För godkänd kurs skall studenten

självständigt kunna söka och sammanställa information om en
given tillverkningsprocess och redovisa den skriftligt och
muntligt.
i grupp tillämpa beräkningsmetodik på en verklig sammansatt
produkt för att specificera ramarna för att tillverka denna, samt
kunna dokumentera detta skriftligt.
kunna dimensionera centrala tillverkningsmetoder med
utgångspunkt från en given form, givna kvalitetskrav och
specificerad utrustning.
kunna identifiera viktiga produktionskritiska krav knutna till
en produkt eller komponent.


Värderingsförmåga och förhållningssätt
För godkänd kurs skall studenten

kunna göra överväganden avseende hållbarhet vid val av
material och tillverkningsmetod i
produktframtagningsprocessen.


Kursinnehåll
Kursen belyser översiktligt hela området produktframtagning,
med en fördjupning inom produktionsfasen. Kursen fokuserar på de
grupper av industriella tillverkningsmetoder som används för att
ge ett material önskade former och egenskaper. För varje
metodgrupp behandlas förutsättningar, utrustning, verktyg,
karaktäristik och resultat. De metodgrupper som behandlas är
plastisk formning, gjutning, skärande bearbetning, sammanfogning,
pulverbaserade, polymerbaserade och laserbaserade metoder.
Kursen behandlar även produktionssystemsuppbyggnad och
produktionsutvecklingsfrågor. Eftersom materialet har stor
betydelse för resultatet av förädlingsprocess inleds kursen med
grundläggande materialteknik. Vidare belyses hur hållbarheten vid
produktion kan påverkas via både medvetna val av metod och
material.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Löpande examination av tre  moment ger maximalt 8 examinationspoäng vilket tillsammans med en skriftlig tentamen om max 52 poäng ger slutbetyget. Även en obligatorisk laboration krävs för att bli godkänd.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: MMT012
Kurslitteratur

Ståhl, Jan-Eric: Industriella Tillverkningssystem del I, Material och tillverkningsmetoder. KFS i Lund AB, 2014. Huvudbok.
S. Kalpakjian, S. Schmid: Manufacturing Engineering and Technology, Seventh edition. Pearson, 2014, ISBN: 978-981-06-9406-7. Referensbok.


Kontaktinfo och övrigt
Kursansvarig: Carin Andersson, carin.andersson@iprod.lth.se
Lärare: Mats Andersson, mats.andersson@iprod.lth.se
Hemsida: http://www.iprod.lth.se



