
Kursplan 2019/20 KETF25





Kursplan för
Reaktionsteknik
Reaction Engineering
KETF25, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: B3, K3
Undervisningsspråk: Kursen ges på svenska

Syfte
Reaktorn är platsen för kemiska omvandlingar i industriella
processer. Utformning och dimensionering av en reaktor styrs av
samspelet mellan reaktionshastigheterna för de olika tänkbara
reaktionerna, diffusionshastigheter för reaktanter och produkter,
utvecklat reaktionsvärme samt möjligheterna att kyla reaktorn och
åstadkomma nödvändig blandning av reaktantströmmar.
Syftet med kursen är att ge en grundläggande förståelse för
samspelet mellan de fysikaliska förloppen och kemiska reaktionerna
i en reaktor, och förmåga att formulera en matematisk beskrivning
av dessa för analys och dimensionering.
Kursen skall också ge kunskap om de viktigaste typerna av
reaktorer för homogena och heterogena reaktioner, exemplifierade
med viktiga kemitekniska och biotekniska processer.

Mål
Kunskap och förståelse
För godkänd kurs skall studenten

kunna förklara grunden bakom enkla, vanligt förekommande
kinetikuttryck för såväl homogena som heterogena reaktioner
kunna beskriva de ideala reaktortyperna, dvs den omrörda
tankreaktor och den ideal tubreaktorn
kunna göra ett väl motiverat val av reaktorutformning för
system med en reaktion eller med ett fåtal parallella eller
konsekutiva reaktioner
kunna i kvalitativa termer förklara effekten av masstransport
på reaktionshastigheten i heterogena (katalytisk) processer.


Färdighet och förmåga
För godkänd kurs skall studenten

kunna ställa upp och lösa matematiska modeller för ideala
reaktorer under isoterma förhållanden för en reaktion och
multipla reaktioner
kunna ställa upp energibalansen för ett reagerande system med
och utan kylning, och beräkna kyl- respektive värmningsbehov
kunna använda beräkningsverktyg för att simulera kemiska
reaktorer och bestämma kinetikparametrar från experimentella
data.


Kursinnehåll
Grundläggande kinetik: Hastighetsuttryck,
hastighetskonstanter samt temperaturberoende, koppling mellan
kinetik och jämvikt, analys av satsreaktorer, framtagning av
kinetiska data.
Ideala reaktorer: Tank- och tubreaktorn, effekt av
molförändringar, flerreaktionssystem, parallell- och seriekopling
av reaktorer.
Icke-isoterma reaktorer: Tankreaktorns stabilitet,
adiabatisk tubreaktor, adiabatiska jämviktsreaktioner
Heterogena system: Kvalitativ analys av inverkan från
masstransport, katalysatorer
Icke-ideala reaktorer: Uppehållstidfördelningar,
karakterisering av flödesbilder.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och datorlaborationer. Slutbetyget ges av tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Reaktionsteknik. 
Antal högskolepoäng: 7. Betygsskala: TH.  Prestationsbedömning: Skriftlig tentamen 
Kod: 0213. Benämning: Datorlaborationer. 
Antal högskolepoäng: 0,5. Betygsskala: UG.  Prestationsbedömning: Datorlaborationer 
Antagningsuppgifter
Förkunskapskrav:
KETF01 Transportprocesser eller KFKA05 Molekylära drivkrafter 1: Termodynamik


Förutsatta förkunskaper: KETA10 Processberäkningar eller KLGA01 Livsvetenskapliga processer med beräkningar, FMAA05 Matematik, endimensionell analys.
Begränsat antal platser: Nej
Kursen överlappar följande kurser: KET045, KTE023
Kurslitteratur

George W. Roberts: Chemical Reactions and Chemical Reactors. Wiley, 2009, ISBN: 978-0471-742203.


Kontaktinfo och övrigt
Kursansvarig: Gunnar Lidén, Gunnar.Liden@chemeng.lth.se
Lärare: Michaël Grimsberg, Michael.Grimsberg@chemeng.lth.se
Hemsida: https://www.lth.se/chemeng/ketf25



