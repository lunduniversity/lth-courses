
Kursplan 2019/20 MVKF20





Kursplan för
Transportfenomen i människokroppen
Transport Phenomena in the Human Body
MVKF20, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning BME
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: BME3
Undervisningsspråk: Kursen ges på svenska

Syfte

Kursen avser att ge studenterna grundläggande kunskaper om utvalda
transportfenomen och hur dessa styr människokroppens funktion.

Mål
Kunskap och förståelse
För godkänd kurs skall studenten
 

förstå hur ekvationerna för konserverande av massa,
rörelsemängd och energi uttrycks på integral- respektive
differentialform
förstå vilka antaganden som leder till Bernoullis
ekvation
förstå skillnaden mellan laminär och turbulent strömning
och hur deformerbara väggar och pulserande tryck påverkar
flöden
förstå hur värme genereras, leds och överförs i
människokroppen
förstå skillnaden mellan Newtonska och icke-Newtonska fluider
och vad detta innebär för flöden i människokroppen

 

Färdighet och förmåga
För godkänd kurs skall studenten
 

kunna beskriva hur mass- och värmetransport sker i andning och
blodflöde
kunna analysera inre organ, t.ex. njurar, ur ett
transportprocessperspektiv
kunna delta aktivt i diskussioner inom ämnet relevanta
problem

 

Värderingsförmåga och förhållningssätt
För godkänd kurs skall studenten
 

kunna kritiskt granska och utifrån givna kriterier bedöma
rimligheten hos beräkningar av värme- och masstransport
kunna tolka resultat från flödesberäkningar och förstå
deras betydelse för upprätthållandet av människokroppens
homeostas

 

Kursinnehåll
Kroppens transportprocesser beskrivs med en fluidmekanisk
begreppsapparat.  Bevarande av massa, rörelsemängd och energi i
människokroppen ställs upp på olika form, integral respektive
differential, med hjälp av Reynolds transportteorem, och
utifrån dessa härleds Bernoulli’s ekvation. Kriterier för och
konsekvenser av laminärt och turbulent flöde i människokroppen
diskuteras. Många av flödena i kroppen sker i kanaler med
deformerbara väggar och drivs pulserande och detta är en viktig
del av kursen.  Många av kroppens vätskor har komplicerade
egenskaper som gör att det inte är tillräckligt att beskriva dem
förenklade som newtonska; därför omfattar kursen även
beskrivning av icke-newtonska fluiders egenskaper. Kursen omfattar
även värmegenerering, värmeöverföringsfenomen som är viktiga
för kroppens funktioner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkända inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: TEK015, EXTG50 Människans fysiologi, FMA430, FMAB30 Flerdimensionell analys och FHL055, FHLA05 Teknisk mekanik
Begränsat antal platser: Nej
Kurslitteratur

Truskey G.A, Yuan F, Katz D.F: Transport Phenomena in Biological Systems. Pearson, ISBN: 978-0-13-513154-1.


Kontaktinfo och övrigt
Kursansvarig: Ingrid Svensson, ingrid.svensson@solid.lth.se
Hemsida: http://www.fm.energy.lth.se/utbildning/kurser/transport



