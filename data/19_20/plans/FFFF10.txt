
Kursplan 2019/20 FFFF10





Kursplan för
Process- och komponentteknologi
Processing and Device Technology
FFFF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Nanovetenskap. 
Huvudområde: Teknik. 
Obligatorisk för: N3
Valfri för: E4-fh, E4-is, F4, F4-hn, F4-nf, MSOC2
Undervisningsspråk: Kursen ges på engelska

Syfte
Kursen avser att ge grundläggande kunskaper i framställning
och karaktärisering av halvledarkomponenter på nanometerskala.
Fokus kommer att ligga på moderna material- och processtekniker,
med en klar tyngdpunkt på nanoteknologi. De flesta av processerna
är generella och appliceras inom traditionell kiselbaserad
IC-teknologi liksom inom avancerad III-V teknologi samt för
framställning av MEMS/NEMS.

Mål
Kunskap och förståelse
För godkänd kurs skall studenten

kunna beskriva tillverkningsprocesser som bygger på diffusion,
deponering och mönstring av ytor
kunna förklara hur ovannämnda processer kan realiseras på
nanometerskala
kunna förklara kopplingen mellan möjligheter och
begränsningar i processning och komponenters prestanda


Färdighet och förmåga
För godkänd kurs skall studenten

kunna utföra grundläggande processning i renrumsmiljö
kunna analysera en specifik komponent och avgöra vilka
processteg som krävs för att tillverka den
kunna skriva välstrukturerade tekniska rapporter om
halvledarprocessning


Kursinnehåll
Materialegenskaper för halvledarmaterial.
Komponentframställning: processöversikt, jämförelse mellan
III/V och kisel. Processer: epitaxi, dopning, jonimplantation,
diffusion, etsning, litografi. Nya metoder som t ex
funktionalisering av ytor och nanoimprintlitografi kommer också
att behandlas. Metall-halvledargränsskikt som är mycket viktiga i
ett antal tillämpningar kommer att gås igenom. Framställning av
pn-dioder samt karakterisering och modellering av deras
elektroniska och optoelektroniska egenskaper och
tillämpningar. Framställning och principer för MEMS/NEMS
(mikro/nano- elektromekaniska system) kommer också att behandlas.
Under ett antal laborationer, kommer några av de genomgångna
processtegen att användas för tillverkning av fungerande
komponenter. Då det är mycket viktigt att arbete med
halvledarstrukturer sker i en extremt ren och dammfri miljö kommer
stor tonvikt att läggas vid arbetsmetodik i renrum. Slutligen
kommer ett antal avancerade halvledarstrukturer och dess funktion
att demonstreras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Process- och komponenteknologi. 
Antal högskolepoäng: 7,5. Betygsskala: TH. 
Kod: 0217. Benämning: Laborationer och rapport. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FFFF01 Elektroniska material eller FFFF05 Fasta tillståndets fysik eller ESSF20 Komponentfysik.
Begränsat antal platser: 70
Urvalskriterier: 1. Platsgaranti för de studenter för vilka kursen är obligatorisk i examen.
2. Avklarade högskolepoäng inom programmet.
Kursen överlappar följande kurser: FFF110
Kurslitteratur

Simon M. Sze, Ming-Kwei Lee: Semiconductor Devices: Physics and Technology, 3rd Edition. Wiley, 2012, ISBN: 978-0470537947.
Kopierat material.
Simon M. Sze, Ming-Kwei Lee: Semiconductor Devices: Physics and Technology, 3rd Edition, International student version. John Wiley & Sons, 2012, ISBN: 978-0470873670.


Kontaktinfo och övrigt
Kursansvarig: Dr. Claes Thelander, claes.thelander@ftf.lth.se
Hemsida: http://www.nano.lth.se/ftf-cth/fff110
Övrig information: En laborationsrapport ska skrivas på engelska.
Närvaro vid första föreläsningen är obligatoriskt för att få tillträde till kursen.



