
Kursplan 2019/20 VBRN80





Kursplan för
Kvalificerad brandutredningsmetodik
Advanced Fire Investigation
VBRN80, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BI/RH
Beslutsdatum: 2019-03-27
Allmänna uppgifter
Valfri för: BI4, RH4
Undervisningsspråk: Kursen ges på svenska

Syfte
Syftet är att studenterna tillsammans med en erfaren utredare
kunna utföra en brandutredning av god kvalitet baserat på
kunskaper erhållna under utbildningen. Studenterna ska kunna
fastställa orsakerna till branden - både direkta och indirekta,
såväl tekniska som mänskliga. De ska även kunna förklara
spridningen av brand och brandgaser utifrån kunskaper från
utbildningen och i förekommande fall belägga detta genom
beräkningar och simuleringar. Studenterna ska även kunna
identifiera lärdomar från branden och ge förslag på hur dessa
kan leda till faktiska åtgärder på olika nivåer i samhället.
Studenterna ska även kunna utföra en insatsutvärdering med fokus
på teknik och metod.
Kunskaperna om verkliga tändkällor och material syftar även
till att öka studentens möjligheter till att identifiera risker
vill tillsyner och riskanalyser.

Mål
Kunskap och förståelse
För godkänd kurs skall studenten

kunna förklara hur man faställer brandorsaker, både direkta
och indirekta
kunna beskriva spridning av brand och brandgaser, både
kvalitativt och kvantitativt, utifrån kunskaper i tidigare
kurser.
kunna förklara hur olika faktorer kan påverka
intervjusvar
förstå bakgrunden till anlagda bränder, både sociala och
tekniska.
förstå hur olika faktorer påverkar trovärdigheten i en
intervju
kunna förklara hur en insatsutvärdering utförs med fokus på
metod och teknik.


Färdighet och förmåga
För godkänd kurs skall studenten

kunna utföra en brandutredning av god kvalitet tillsammans med
en erfaren utredare baserat på kunskaper från programmet
använda etablerade metoder för brandutredning, t.ex.
brandbildstolkning.
fastställa om risk för antändning finns
använda kunskaper från tidigare kurser för att förklara
spridning av brand och brandgaser, både kvalitativt, med
handberäkningar och med modeller (t.ex. CFD)
använda några etablerade metoder för olycksutredning.
identifiera relevanta lärdomar från bränder och ge förslag
på hur de kan implementeras för ökad säkerhet.
Kunna genomföra en intervju med god tillförlitlighet
genomföra en enklare insatsutvärdering med fokus på metod
och teknik.


Värderingsförmåga och förhållningssätt
För godkänd kurs skall studenten

kunna värdera säkerheten i slutsatser från
brandutredningar
visa förståelse för hur osäkerheter i bedömningarna bör
hanteras i olika sammanhang.
visa förståelse för möjligheter och begränsningar i att
använda olika modeller (t.ex. CFD och 2-zon) och handberäkningar
som verktyg i en brandutredning.


Kursinnehåll

Olyckstredningsmetoder och datainsamling
Antändningsrisker – tändkällor, anlagda bränder,
elrelateade bränder
Applicering av branddynamik på faktiska bränder
Brandutredningsmetoder
Förhör/intervju-metodik
Insatsutvärdering
Användning av lärdomar från bränder för åtgärder på
olika nivåer.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker med (1) tentamen, (2) projektarbete/hemuppgifter/labbrapporter. Samtliga examinerande moment måste vara godkända för att studenten skall få godkänt på kursen. Dessutom krävs obligatorisk närvaro på samtliga seminarier/redovisningar och laborationer/praktikdagar.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt/hemuppgift. 
Antal högskolepoäng: 3,5. Betygsskala: UG.  Prestationsbedömning: Godkänt betyg på hemuppgift/projekt/labrapport 
Kod: 0218. Benämning: Tentamen. 
Antal högskolepoäng: 4. Betygsskala: TH.  Prestationsbedömning: Betyg på tentamen 
Antagningsuppgifter
Förkunskapskrav:
VBRF10 Branddynamik


Förutsatta förkunskaper: FAFA30 Fysik- elektricitetslära, gaser och vätskor, VBRF20 Brandkemi och värmetransport, MMVA01 Termodynamik med strömningslära, VBRN60 Brandskyddssystem, VBRN75 Människors beteende vid brand
Begränsat antal platser: Nej
Kurslitteratur

All kurslitteratur görs tillgänglig via Luvit.


Kontaktinfo och övrigt
Kursansvarig: Marcus Runefors, marcus.runefors@brand.lth.se
Övrig information: I grupparbeten och seminarier förutsätts aktivt deltagande. Varje gruppmedlem skall enskilt kunna redovisa och svara för innehållet. 



