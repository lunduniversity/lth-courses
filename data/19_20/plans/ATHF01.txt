
Kursplan 2019/20 ATHF01





Kursplan för
Arkitekturens teori och historia V
The Theory and History of Architecture V
ATHF01, 7 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur. 
Obligatorisk för: A3
Undervisningsspråk: Kursen ges på svenska

Syfte
Kursens syfte är att öka deltagarnas förmåga till kritisk
reflexion om arkitekturfrågor, för att även möjliggöra ett
analytiskt förhållningssätt till arkitektprofessionen, samt att
öka medvetenheten om byggnadsarvets betydelse för
arkitektprofessionen. Detta sker främst genom att deltagarna
tränas i att läsa, skriva och tala om arkitektur på ett
teoretiskt medvetet och konstruktivt sätt. Genom praktiska
övningar och exempel hämtade från arkitekturhistorien ges en
introduktion till frågor om sambandet mellan form och tektonik;
estetik och hanteringen av förebilder; samt bevarande och
förnyelse; med fokus på förhållandet mellan värdering och
förändring. Samtidigt ska kursen förmedla en del av den samtida
arkitekturens och arkitektprofessionens arbetsfält och
utmaningar.

Mål
Kunskap och förståelse
För godkänd kurs skall studenten

kunna redogöra för några huvuddrag i arkitekturens teori och
historia, med speciell inriktning på Roms arkitekturhistoria.
kunna förklara, diskutera och reflektera över betydelsen av
arkitekturhistoriens monumet, samt hur olika arkitektoniska
grundprinciper har använts i den historiska arkitekturen.
inför en given text eller arkitektonisk situation, kunna
avgränsa och definiera arkitekturteoretiska frågeställningar
samt relatera dessa till samtida eller historiska
arkitekturkontexter.


Färdighet och förmåga
För godkänd kurs skall studenten

utifrån ett bevarande-/förnyelsebehov kunna diskutera
kvaliteter i restaurering, transformering, förnyelse och
förädling.
under diskussion kunna tillämpa grundprinciperna på det
historiska materialet under studieresan till Italien.
utifrån ett arkitekturverk eller en ämnesrelevant text,
självständigt kunna göra en enkel, men kritiskt reflekterande
och kontextualiserande skriftlig och muntlig arkitekturteoretisk
analys.

 

Värderingsförmåga och förhållningssätt
För godkänd kurs skall studenten

visa förmåga att göra teoretiskt förankrade
kvalitetsbedömningar av konkreta arkitekturexempel i förhållande
till deras historiska, kulturella och arkitektoniska kontext.


kunna formulera enkla metateoretiska frågeställningar kring
arkitektur och arkitektprofessionen.


Kursinnehåll
Kursen innehåller en fördjupad orientering om hur begrepp som
estetik/form/uttryck, teknik/tektonik/teknologi,
användning/funktion/nytta/bruk,
förändring/förnyelse/förvaltning/bevarande med flera använts
genom historien, samt hur olika teorier behandlat sambandet mellan
dem. Med historiska och samtida nyckelexempel, bland annat från
Rom, som utgångspunkt diskuteras frågor om arkitektens kreativa
designprocesser och arkitekturens tillkomstprocesser,
förhållandet mellan befintliga och nya kvaliteter m.m. Fokus
ligger på förhållandet mellan värdering och förändring. Inom
kursen introduceras också samtidsarkitektur i en rad
föreläsningar och övningar. I kursen ingår föreläsningar,
seminarier, praktiska övningar och skrivuppgifter, samt en
obligatorisk studieresa till Italien (Rom).

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänt krävs godkända övningar, seminarier och skrivuppgifter, ett aktivt deltagande på övningar och seminarier, studieresa samt 80% närvaro på föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
AAHA60 Arkitektens redskap
AAHA55 Gestaltningsprocess och prototyp
ATHA15 Arkitekturens teori och historia III
ATHA01 Arkitekturens teori och historia I
AAHA01 Arkitektur, baskurs A (åk 1) eller AAHA20 Arkitektur, baskurs C (åk 1)
AAHA10 Arkitektur, baskurs B (åk 1) eller AAHA30 Arkitektur, baskurs D (åk 1)
AAHA05 Arkitektur, baskurs A (åk 2) eller AAHA25 Arkitektur, baskurs C (åk 2)
AAHF05 Arkitektur, baskurs D (åk 2) eller AAHF15 Arkitektur, baskurs B (åk 2)
ATHA05 Arkitekturens teori och historia II (åk 1) eller ATHA20 Arkitekturens teori och historia IV (Åk 1)


Begränsat antal platser: Nej
Kurslitteratur

Davies, Colin: Thinking about Architecture. Laurence King Publishing, 2011, ISBN: 978 185669 755 2.
Liedman, Sven-Eric: I skuggan av framtiden. Bonniers, 1997, ISBN: 9789100569549. Referenslitteratur.
Spector, Tom & Damron, Rebecca L.: How Architects Write. Routledge, 2012, ISBN: 9780415891073.
Hughes, Robert: Rome A Cultural History. Phoenix, 2012, ISBN: 9780753823057. Referenslitteratur.
Svedberg, Olle: Europas arkitektur före 1800. Signum, 2000. Referenslitteratur.
Furuhagen, Hans: Rom: Marmor och människor. Natur & Kultur, 2000. Referenslitteratur.
Linde Bjur, G & Bjur, H: Rom, arkitektur och stad. Balkong Förlag, 2015, ISBN: 9789185581948.


Kontaktinfo och övrigt
Kursansvarig: Mats Hultman, mats.hultman@arkitektur.lth.se
Kursansvarig: Nina Falk Aronsen, nina.aronsen@arkitektur.lth.se



