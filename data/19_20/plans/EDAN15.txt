
Kursplan 2019/20 EDAN15





Kursplan för
Konstruktion av inbyggda system
Design of Embedded Systems
EDAN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Elektronikkonstruktion. 
Obligatorisk för: MSOC1
Valfri för: D4-dpd, D4-is, E4-is, M4-me, MWIR2
Undervisningsspråk: Kursen ges på engelska

Syfte
Kursens syfte är att studenterna skall lära sig grundläggande
metoder för konstruktion av inbyggda system som innehåller
hårdvaru- och programvarukomponenter.

Mål
Kunskap och förståelse
För godkänd kurs skall studenten

kunna förklara metoder som används i konstruktion av inbyggda
system,
kunna förklara och definiera grundläggande metoder för
systemspecifikation, analys, konstruktionsrepresentation (modeller
av beräkningar), syntes och integration.


Färdighet och förmåga
För godkänd kurs skall studenten

kunna använda olika beräkningsmodeller för modellering av
inbyggda system,
kunna konstruera och utvärdera arkitektur för inbyggda
system,
kunna beskriva och implementera hårdvarudelar av inbyggd
system med hjälp av hårdvaru beskrivnings språk,
kunna integrera hårdvaru- och programvarukomponenter i ett
system,
kunna utveckla enkla inbyggda system (hårdvara och
programvara),
visa förmåga att med helhetssyn kritiskt, självständigt och
kreativt identifiera, formulera och hantera konstruktion av
inbyggda system.


Värderingsförmåga och förhållningssätt
För godkänd kurs skall studenten
 

visa förmåga att identifiera sitt behov av ytterligare
kunskap och att fortlöpande utveckla sin kompetens.

 

Kursinnehåll
Utvecklingsmetodik för SoC, HW/SW samkonstruktion,
specifikation, konstruktionsrepresentation, systempartitionering,
komponentallokering och schemaläggning, interface-syntes,
testbarhet, konstruktion för låg effektförbrukning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig. Slutbetyg på kursen baseras på resultatet av den skriftliga tentamen. Obligatoriska moment: laborationer, 2 övningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Obligatoriska moment. 
Antal högskolepoäng: 4,5. Betygsskala: UG.  Prestationsbedömning: Godkända laborationer samt deltagande i de obligatoriska övningarna krävs för att få slutbetyg på kursen.  Övrig information: De obligatoriska momenten består av laborationer och övningar.
Kod: 0210. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Slutbetyg på kursen baseras på resultatet på den skriftliga tentamen. 
Antagningsuppgifter
Förkunskapskrav:
EDAA45 Programmering grundkurs eller EDAA55 Programmeringsteknik, samt EITF65 Digitalteknik och EITF70 Datorteknik. För M gäller följande krav: EDAA65 Programmering samt EIEF40 Industriell mätning och styrning eller EIEF01 Tillämpad mekatronik


Begränsat antal platser: Nej
Kursen överlappar följande kurser: EDA380
Kurslitteratur

Marwedel, P: Embedded System Design. Springer, 2006, ISBN: 0-387-29237-3.


Kontaktinfo och övrigt
Kursansvarig: Professor Krzysztof Kuchcinski, Krzysztof.Kuchcinski@cs.lth.se
Hemsida: http://cs.lth.se/edan15



