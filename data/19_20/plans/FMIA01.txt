
Kursplan 2019/20 FMIA01





Kursplan för
Miljövetenskap
Environmental Technology
FMIA01, 4 högskolepoäng, G1 (Grundnivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Obligatorisk för: IBYA1, IBYI1, IBYV1
Undervisningsspråk: Kursen ges på svenska

Syfte
Efter genomgången kurs ska den studerande ha förvärvat
förståelse för samhällets påverkan på miljön och för
möjligheter att påverka denna, särskilt utifrån bygg- och
anläggningssektorns perspektiv. Vidare skall den studerande under
kursen stimuleras till diskussion om teknikerns roll i och ansvar
för en hållbar samhällsutveckling.

Mål
Kunskap och förståelse
För godkänd kurs skall studenten

Översiktligt kunna beskriva väsentliga miljö- och
resursproblem i relation till samhällets krav
Kunna identifiera och beskriva miljöproblem och miljöarbete
med anknytning till bygg- och anläggningsteknikers
verksamhetsområden.
Kunna relatera olika miljöproblem till olika faser i en
byggnads eller ett infrastrukturprojekts livscykel.
Översiktligt kunna beskriva samhälleliga ramar för
miljöarbete, t ex i form av lagstiftning och styrmedel.
Kunna redogöra för hur miljöarbete kan organiseras och
genomföras i företag och organisationer.


Färdighet och förmåga
För godkänd kurs skall studenten

Kunna skriva en välstrukturerad kortfattad rapport med korrekt
källhantering.
Självständigt kunna inhämta och bearbeta information inom
ramen för ett mindre projektarbete.


Kursinnehåll
Principerna bakom begreppet hållbar utveckling. Principer för
hur föroreningar uppkommer och sprids. Väsentliga miljöproblem
relaterade till samhällets råvaru- och energibehov.
Miljöarbete i företag – principer och exempel. Huvuddragen i
lagstiftningen inom miljöområdet.
Bygg- och anläggningsprojekt i ett livscykelperspektiv:
material- och resursanvändning, miljö- och hälsofarliga
material, avfallshantering m m. Bygg- och anläggningssektorns
bidrag till samhällets miljöproblem.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatorisk närvaro vid diskussionsseminarier och eventuellt studiebesök. Ett mindre projektarbete genomförs i grupp och redovisas muntligt samt i form av en skriftlig rapport som uppfyller grundläggande formella krav. Skriftlig tentamen, vars resultat bestämmer slutbetyget för kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: FMI640, FMIF15, GEMF01, FMI031, FMIF01, FMIF05, FMIF10, FMIF20, FMIF35, FMIF45
Kurslitteratur

Vetenskapliga artiklar, stenciler, fallstudier m.m.
Litteraturlista upprättas inför varje kurs. Innevarande år utgörs kurslitteraturen av ovanstående, vilket på grund av områdets snabba utveckling kan komma att ändras.
Ammenberg, J & Hjelm, O (red.): Miljöteknik - för en hållbar utveckling. Studentlitteratur, 2013, ISBN: 978-91-44-09275-1.


Kontaktinfo och övrigt
Kursansvarig: Christian Stenqvist, christian.stenqvist@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://miljo.lth.se



