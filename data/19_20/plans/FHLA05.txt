
Kursplan 2019/20 FHLA05





Kursplan för
Teknisk mekanik
Engineering Mechanics
FHLA05, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Teknik. 
Obligatorisk för: BME2, K2, W2
Valfri för: B4, E4, N4-nf
Undervisningsspråk: Kursen ges på engelska

Syfte
Kursens syfte är att ge baskunskaper i mekanik och
hållfasthetslära med tillämpningar på verklighetsnära problem.
Kursen syftar också till att öka ingenjörsmässigheten och
förmågan att bygga och analysera modeller.

Mål
Kunskap och förståelse
För godkänd kurs skall studenten

kunna förklara och använda grundbegreppen kraft, moment,
spänning och töjning
förstå sambanden mellan krafter/moment och rörelse
beskriva fenomenen plasticitet, utmattning och brott


Färdighet och förmåga
För godkänd kurs skall studenten

formulera, strukturera och lösa statiska och dynamiska problem
med hjälp av Newtons lagar och bevarandeprinciper
kunna beskriva hastigheter och accelerationer i olika
koordinatsystem


Värderingsförmåga och förhållningssätt
För godkänd kurs skall studenten

dimensionera enkla konstruktionselement som stänger, balkar
och axlar vilka belastas med krafter, böjande och vridande
moment


Kursinnehåll
Kursen omfattar grundläggande delar från såväl klassisk
stelkroppsmekanik som deformerbara kroppars mekanik, d.v.s.
hållfasthetslära.
Inom stelkroppsmekaniken behandlas både statiska och dynamiska
problem. Jämviktsekvationerna för stela kroppar formuleras
utgående från friläggningsmetodik och problem både med
punktlaster och utbredda belastningar behandlas. De utbredda
lasterna exemplifieras av hydrostatik och tyngdpunktsberäkningar.
Den dynamiska delen av kursen tar sin utgångspunkt i Newtons lagar
och partikelns rörelseekvationer etableras. Ekvivalenta
formuleringar utgående från bevarandeprinciper för energi och
rörelsemängd sker också. Partikelrörelser beskrivs såväl i
rätlinjiga som i kroklinjiga koordinatsystem. Exempel på
tillämpningar i mekaniken hämtas både från vardagliga
händelser såsom att klättra på stegar, flytta möbler, cykla,
åka bergochdalbana och tekniska tillämpningar från
robotteknologi och ballistik.
Utgående från stelkroppsmekaniken introduceras
hållfasthetsläran genom definitionen av tensorbegreppen spänning
och töjning. Samband mellan spänning och töjning för olika
material, d.v.s. konstitutiva lagar, etableras och
tillämpningsexempel kommer att väljas från dimensionering av
olika enkla konstruktionselement (linor, stänger, balkar, fackverk
etc.) och även från givarteknologi. Viktiga hållfasthetstekniska
fenomen som brott och utmattning kommer också att behandlas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen som kompletteras med ett frivilligt skriftligt diagnostiskt test som kan bidra med upp till 20 procent av tentamenresultatet under samma läsperiod.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kurser i matematik.
Begränsat antal platser: Nej
Kursen överlappar följande kurser: FHLF15, FHLA10
Kurslitteratur

Nimal Rajapakse, Dietmar Gross, Werner Hauger, Jörg Schröder, Wolfgang A. Wall: Engineering Mechanics 1, Statics. Springer, 2009, ISBN: 9783540899372.
Dietmar Gross, Werner Hauger, Jörg Schröder, Wolfgang Wall, Javier Bonet: Engineering Mechanics 2, Mechanics of Materials. Springer, 2011, ISBN: 9783642128868.
Dietmar Gross, Werner Hauger, Jörg Schröder, Wolfgang Wall, Sanjay Govindjee: Engineering Mechanics 3, Dynamics. Springer, 2011, ISBN: 9783642140198.


Kontaktinfo och övrigt
Kursansvarig: Stephen Hall, stephen.hall@solid.lth.se
Kursansvarig: Ralf Denzer, ralf.denzer@solid.lth.se
Hemsida: http://www.solid.lth.se
Övrig information: Kurslitteratur bestär av utdrag ur Gross et al. Engineering Mechanics, vol 1 - 3. Se avsnitt Kurslitteratur nedan.



