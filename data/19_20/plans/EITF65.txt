
Kursplan 2019/20 EITF65





Kursplan för
Digitalteknik
Design of Digital Circuits - A Systems Approach
EITF65, 9 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: D2, E2
Valfri för: BME4, C4-sec, F3, Pi4
Undervisningsspråk: Kursen ges på svenska

Syfte
Kursens syfte är att ge grundläggande kunskaper om
konstruktion av digitala system. Särskilt betonas förmågan att
bygga och analysera modeller.

Mål
Kunskap och förståelse
För godkänd kurs skall studenten

kunna identifiera och formulera problem inom området
digitalteknik.
kunna klassificera problemens svårighetsgrad i förhållande
till den egna kunskapsnivån.
kunna modellera digitala system av låg komplexitet genom att
utnyttja tillståndsgrafer.
kunna analysera och beskriva digitala system av låg och
medelhög komplexitet.


Färdighet och förmåga
För godkänd kurs skall studenten

kunna realisera digitala system av låg och medelhög
komplexitet med digitala kretsar.
kunna visa prov på förmåga att hantera för studenten nya
metoder och resultat.


Värderingsförmåga och förhållningssätt
För godkänd kurs skall studenten

kunna visa prov på insikt om möjligheter och begränsningar
med digitala system.


Kursinnehåll
Inledning: Tillstånd och tillståndsrum är viktiga
begrepp för konstruktion av digitala system. Exempel från olika
områden belyser hur dessa begrepp leder till en formalisering av
informella problembeskrivningar.
Grunder: Grunden för all konstruktion av digitala nät
är den Booleska algebran. Denna introduceras från abstrakt
algebra och Booleska ringar. Några viktiga teoretiska aspekter av
Booleska funktioner diskuteras. Speciella Booleska funktioner,
lineära och affina funktioner samt tillämpningar inom logik och
datalogi presenteras.
Kombinationskretsar: Realiseringar av exempelvis
nästa-tillståndsfunktioner för sekvensnät involverar
konstruktion av kombinationskretsar med en eller flera utgångar.
Metoder för kretsrealisering och minimering diskuteras. Olika
tillämpningar studeras och specifika problem som uppstår t.ex.
fördröjningar nämns.
Sekvensnät: Synkrona sekvensnät introduceras för att
realisera beteendet i tillståndsgraferna. Konstruktionsaspekter
som tillståndskodning och minimeringsmetoder diskuteras.
Linjära sekvensnät: Linjära sekvensnät är av
särskilt intresse i många tillämpningar. En rikare algebraisk
struktur medger kraftfullare metoder för analys och konstruktion.
Kanoniska former, styrbarhet och observerbarhet diskuteras
tillsammans med analys av lineärt återkopplande
skiftregister.
Moderna konstruktionsmetoder för digitala kretsar: En
orientering kring hur grindar och andra komponenter är
konstruerade på transistornivå samt en introduktion till verktyg
för konstruktion i ett hårdvarubeskrivande språk, exempelvis
VHDL. Enkel syntax för ett hårdvarubeskrivande språk.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom skriftlig tentamen, obligatoriska laborationer och hemuppgifter.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursen.  Övrig information: Ordinarie tentamen schemalägges i tentamensperioden efter ht1.
Kod: 0217. Benämning: Laborationer. 
Antal högskolepoäng: 4,5. Betygsskala: UG.  Prestationsbedömning: Godkända laborationer.  Delmomentet omfattar: Kursen har fem obligatoriska laborationer som bygger på varandra. Den sista är dubbelt så omfattande som de första.
Laborationsdelen avslutas med ett obligatoriskt test (moodle eller likande). 
Antagningsuppgifter
Begränsat antal platser: Nej
Kursen överlappar följande kurser: EIT020
Kurslitteratur

Johannesson R, Smeets B: Design of Digital Circuits-A Systems Approach. (Säljs av KFS.).
Laborationer i Digitalteknik. (Säljs av KFS.).


Kontaktinfo och övrigt
Kursansvarig: Martin Hell, martin.hell@eit.lth.se
Hemsida: http://www.eit.lth.se/kurs/eitf65



