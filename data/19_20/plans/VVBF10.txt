
Kursplan 2019/20 VVBF10





Kursplan för
Samhällsekonomi
Economics
VVBF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: IBYI2, IBYV2
Alternativobligatorisk för: V3
Undervisningsspråk: Kursen ges på svenska

Syfte
I kursen förmedlas kunskaper i samhällsekonomiska teorier och
modeller. I den grundläggande samhällsekonomiska teorin läggs
stor vikt vid mekanismerna bakom prisbildning, reglerade marknader
och externa effekter så som miljöeffekter. Kunskaperna ger en
förståelse för hur samhällsekonomin fungerar i stort men ger
även kunskap kring olika utvärderingsmetoder som kan användas
för att hitta de mest lönsamma investeringarna. Även hur ett
investeringsprojekt finansieras och genomförs har ekonomisk
betydelse varför olika finansieringslösningar gås igenom.
Undervisningsformen utgörs av föreläsningar, räkneövningar
samt en fältstudie med tillhörande gruppuppgift.
Räkneövningarna utförs individuellt under lärarhandledning.
Räkneövning görs i grupp om ca 30 studenter.  Fältstudien
utförs i grupp med lärarledd feedback på genomförande och
inlämnad rapport. Examination sker via skriftlig tentamen.
 

Mål
Kunskap och förståelse
För godkänd kurs skall studenten

ingående kunna definiera och förklara olika nyckelord så som
samhällsekonomi, företagsekonomi, marknadsekonomi, planekonomi,
blandekonomi, marknadsmisslyckanden och reglerade marknader
kunna analysera och beskriva hur olika åtgärder påverkar
marknaden
kunna förklara hur icke prissatta effekter så som externa
effekter kan värderas
kunna formulera målfunktioner och målkonflikter för
samhället


Färdighet och förmåga
För godkänd kurs skall studenten

kunna utvärdera en åtgärd eller investering med hjälp av
olika utvärderingsmetoder
kunna tillämpa, genomföra och använda en samhällsekonomisk
kalkyl
identifiera samt bedöma effekterna av en åtgärd/investering
och samtidigt granska och testa utvärderingen och dess
rimlighet
kunna diskutera olika finansieringslösningar
kunna designa och implementera en utvärderingsplan för en
åtgärd eller investering


Kursinnehåll
Kursen är indelad i tre huvudblock.

Grundläggande ekonomisk teori och modeller. Definitioner och
begrepp
Prioriterings- och utvärderingsmetoder. Prissättning och
värdering av effekter
Cost-benefit analys - tillämpning

Basen för den första delen utgörs av ekonomiska teorier och
modeller. Studenten får lära sig: hur olika marknader fungerar,
t.ex. monopol, planekonomi, marknadsekonomi, blandekonomi; hur
priset sätts på olika marknader; hur priskänsligheten varierar
och hur detta påverkar våra ekonomiska styrmedel; hur utbud och
efterfrågan bestäms; varför vissa marknader är reglerade; vad
externa effekter är och hur vi kan påverka dem.
I det andra blocket innehåller olika prioriterings- och
utvärderingsmetoder och i detta block gås även igenom hur
effekter av en åtgärd/investering kan värderas med hjälp av ett
antal värderingsmetoder. Exempel på praktisk tillämpning av
olika utvärderingar hämtas ifrån olika områden så som
miljöområdet, transportområdet, hälso- och sjukvården samt
industrin.
Det tredje blocket fokuseras på den samhällsekonomiska kalkylen
(cost-benefit analyser) med tillämpning inom transportområdet.
Här gås igenom hur en samhällsekonomisk kalkyl görs och
tillämpas. Andra punkter som gås igenom är t.ex. vad
diskontering av negativa miljöeffekter innebär för framtida
generationer, fördelar/nackdelar med den samhällekonomiska
kalkylen. Här görs också en genomgång av olika
finansieringslösningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både individuellt och inom grupp. Gruppexaminationen är baserad på rapportskrivning från fältstudie samt gruppdiskussioner. Individuell examination sker genom tentamen. För godkänd kurs krävs godkända räkneuppgifter, rapport från fältstudie och gruppuppgift, aktivt deltagande i och närvaro vid redovisning av fältstudie samt tillhörande gruppuppgift samt godkänd tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VVB061
Kurslitteratur

Trafikverket: Samhällsekonomiska principer och kalkylvärden för transportsektorn, ASEK 5. 2012.
SIKA Rapport 2008:9: ABC i CBA. 2008.
Frank, Robert H: Microeconomics and behavior. McGraw-Hill Higher Education, 2010, ISBN: 9780070166745.
Utdrag ur rapporter och handledningar.


Kontaktinfo och övrigt
Kursansvarig: Anders Wretstrand, anders.wretstrand@tft.lth.se
Examinator: Anders Wretstrand, anders.wretstrand@tft.lth.se
Hemsida: http://www.tft.lth.se
Övrig information: Kursen ges i Lund.



