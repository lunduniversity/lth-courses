
Kursplan 2019/20 VBRN60





Kursplan för
Brandskyddssystem
Fire Protection Systems
VBRN60, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BI/RH
Beslutsdatum: 2019-03-27
Allmänna uppgifter
Obligatorisk för: BI3
Undervisningsspråk: Kursen ges på svenska

Syfte
Syftet med kursen är att tillföra studenten kunskaper inom
områdena aktiva och passiva brandskyddssystem och
ventilationsbrandskydd. Genom att sammanföra och tillämpa
kunskaper från tidigare kurser ges studenten insikt i hur dessa
kunskaper kan användas för att analysera, värdera och
dimensionera brandskyddssystem.

Mål
Kunskap och förståelse
För godkänd kurs skall studenten

Kunna beskriva branddetektorers och detektionssystems
uppbyggnad och förklara deras verkningssätt.
Kunna beskriva de vanligaste typerna av släckmedel
(gasformiga, vatten och pulver) och förklara deras släckverkan
mot olika bränder.
Kunna beskriva de vanligaste typerna av aktiva släcksystem
(sprinkler, vattendimma, explosionsundertryckande system,
gasformiga släcksystem, skumsläcksystem och pulversystem) och
förklara deras funktion.
Kunna beskriva aktiva system för hantering av brandgaser och
förklara hur dessa fungerar.
Kunna beskriva brandtekniska klasser för komponenter och
provningsmetoder för dessa.
Kunna redogöra för hur vanliga byggnadsmaterial beter sig vid
höga temperaturer.
Kunna redogöra för hur bärande konstruktioner kan skyddas
vid brand.
Kunna förklara principerna för och uppbygganden av
ventilationssystem.
Kunna förklara principerna för hur brandgaser sprids via
ventilationssystem.


Färdighet och förmåga
För godkänd kurs skall studenten

Kunna bedöma vilka släckmedel som är lämpliga att använda
för olika bränder (bränsle, blandningsförhållanden och
storlek).
Kunna bedöma släckmedels påverkan på människa, egendom och
miljö.
Kunna bedöma hur brandgaser kan hanteras med öppningar,
skärmar, ventilationssystem och trycksättning.
Kunna utvärdera befintliga sprinkleranläggningar och
dimensionera ett enklare sprinklersystem.
Kunna uppskatta aktiveringstiden för sprinkler och
branddetektorer för olika bränder genom att tillämpa
beräkningsmodeller och datormodeller.
Kunna ange lämplig brandcellsindelning för en enkel
byggnad.
Kunna analysera hur en enkel bärande konstruktionsdetalj beter
sig vid brand.
Kunna tillämpa metoder för beräkning av brand- och
brandgassspridning.
Kunna tillämpa beräkningsmetoder för brandgasspridning via
ventilationssystem och trycksättning av byggnader, specifikt
trapphus.


Värderingsförmåga och förhållningssätt
För godkänd kurs skall studenten

Visa förmåga att bedöma aktiva och passiva brandskyddssystem
och system för ventilationsbrandskydd med hänsyn till relevanta
tekniska, ekonomiska och miljömässiga aspekter,
Kunna bedöma ingenjörsmässiga lösningar med hänsyn till
vetenskapliga, samhälleliga och etiska aspekter.
Visa förmåga att identifiera sitt behov av ytterligare
kunskap och fortlöpande utveckla sin kompetens.


Kursinnehåll
Kursen består av föreläsningar, vilka blandas med
laborationer och övningar. Förläsningarna behandlar områdena
aktiva och passiva brandskyddssystem och ventilationsbrandskydd.
Kursavsnittet avslutas med en skriftlig tentamen. Till
datorlaborationen i PFS finns en förbredande uppgift som ska
lämnas in innan datorlabbtillfället för att få utföra
denna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd på skriftlig tentamen, laborationer och inlämningsuppgifter. Laborationerna genomförs en gång per läsår.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen . 
Antal högskolepoäng: 7,5. Betygsskala: TH.  Prestationsbedömning: Skriftlig tentamen. Betyget på tentamen utgör slutbetyg i kursen.  Delmomentet omfattar: Denna del av kursen består av föreläsningar, som kompletteras med övningar. Föreläsningarna behandlar områdena aktiva och passiva brandskyddssystem och ventilationsbrandskydd. Kursavsnittet avslutas med en skriftlig tentamen. 
Kod: 0217. Benämning: Laborationer och hemuppgift. 
Antal högskolepoäng: 7,5. Betygsskala: UG.  Prestationsbedömning: Obligatorisk närvaro vid kursens laborationer och godkända laborationsrapporter och godkända hemuppgifter.  Delmomentet omfattar: Laborationer och inlämningsuppgifter.  Övrig information: Laborationerna ges endast en gång per läsår.
Antagningsuppgifter
Förkunskapskrav:
VBR022 Brandkemi – explosioner eller VBRF20 Brandkemi - värmetransport


Förutsatta förkunskaper: VBRF10 Branddynamik.
Begränsat antal platser: Nej
Kursen överlappar följande kurser: VBR082, VBR054
Kurslitteratur

Nilsson, D. & Holmstedt, G.: Kompendium i Aktiva system - Detektion, Report 7030. Brandteknik LTH, 2007.
Särdqvist, S.: Vatten och andra släckmedel. SRV, 2002, ISBN: 91-7253-145-2.
Marcus Runefors: Kompendium i Aktiva system – Sprinkler , Report 3193. Department of Fire Safety Engineering, 2015.
Kompletterande stenciler. Kompletterande material görs tillgängligt elektroniskt.
Passiva system - föreläsningsanteckningar.


Kontaktinfo och övrigt
Examinator: Patrick van Hees, patrick.van_hees@brand.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.

Några föreläsningar kan komma att ges på engelska. 



