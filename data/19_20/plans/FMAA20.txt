
Kursplan 2019/20 FMAA20





Kursplan för
Linjär algebra med introduktion till datorhjälpmedel
Linear Algebra with Introduction to Computer Tools
FMAA20, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Huvudområde: Teknik. 
Obligatorisk för: B1, K1, W1
Undervisningsspråk: Kursen ges på svenska

Syfte
Kursens syfte är att ge en grundläggande introduktion till den
linjära algebran. Dessutom skall den ge grundläggande
färdigheter i Matlab som en grund för efterföljande kurser.
Särskild tonvikt läggs på den roll linjär algebra spelar  i
tillämpningar inom teknikämnen av olika slag, med avsikt att ge
den blivande civilingenjören en god grund för vidare studier i
såväl matematik som andra ämnen. Syftet är vidare att utveckla
studenternas förmåga att lösa problem och att tillgodogöra
sig matematisk text.

Mål
Kunskap och förståelse
För godkänd kurs skall studenten

med och utan datorhjälpmedel med säkerhet kunna lösa
linjära ekvationssystem samt visa förmåga att geometriskt tolka
lösningar till sådana system.
kunna representera, hantera och räkna med - för hand och med
dator - grundläggande geometriska objekt i tre dimensioner som
punkter, vektorer, linjer och plan.
kunna ge prov på en allmän förståelse för matrisbegreppet
och dess koppling till begreppet linjär avbildning samt kunna
utföra elementära matrisoperationer och lösa matrisekvationer,
med och utan dator.
översiktligt kunna redogöra för och illustrera betydelsen av
sådana matematiska begrepp inom linjär algebra som används för
att ställa upp och undersöka matematiska modeller i
tillämpningarna.
kunna redogöra för innehållet i några centrala
definitioner, satser och enklare bevis.
kunna redogöra för minsta kvadrat-metoden.


Färdighet och förmåga
För godkänd kurs skall studenten

kunna demonstrera en god algebraisk räkneförmåga inom
kursens ram.
i samband med problemlösning kunna visa förmåga att
självständigt välja och använda matematiska metoder inom
linjär algebra.
i samband med problemlösning kunna visa förmåga att
integrera begrepp från kursens olika delar.
kunna visa förmåga att redogöra för ett matematiskt
resonemang på ett strukturerat och logiskt sammanhängande
sätt.
kunna illustrera punktermängder i planet grafiskt på dator,
och anpassa kurvor till dessa.


Kursinnehåll

Linjära ekvationssystem.
Vektorer. Baser och koordinatsystem. Ekvationer för linjer och
plan i rymden. Skalärprodukt med tillämpningar. Vektorprodukt med
tillämpningar.
Matriser. Rang. Linjära avbildningar. Determinanter.
Egenvärden och egenvektorer. Minsta kvadrat-metoden. Linjära rum
och underrum.
Matlab som räkne- och rithjälpmedel.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen på Linjär algebra. Muntlig tentamen vid dator på Matlabfärdighet. Slutbetyget är lika med betyget på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Linjär algebra. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Övrig information: Detta är samma tentamen som på FMA420.
Kod: 0215. Benämning: Grundläggande datorfärdighet. 
Antal högskolepoäng: 1,5. Betygsskala: UG.  Prestationsbedömning: Muntlig tentamen utgående från datorövningarna under kursen. 
Antagningsuppgifter
Förutsatta förkunskaper: FMAA01/05 Endimensionell analys.
Begränsat antal platser: Nej
Kursen överlappar följande kurser: FMA420, FMA421, FMA656, FMAB20
Kurslitteratur

Månsson, J & Nordbeck, P: Linjär algebra. Studentlitteratur, 2019, ISBN: 978-91-44-12740-8.
Månsson, J & Nordbeck, P: Övningar i Linjär algebra. Studentlitteratur, 2019, ISBN: 978-91-44-13355-3.
Grimsberg, M: Börja med Matlab. 2015. Institutionen för Kemiteknik.


Kontaktinfo och övrigt
Kursansvarig: Anders Holst, studierektor@math.lth.se
Lärare: Patrik Nordbeck, nordbeck@maths.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/linalgmdator/



