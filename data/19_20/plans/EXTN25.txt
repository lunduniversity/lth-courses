
Kursplan 2019/20 EXTN25





Kursplan för
Vattenvård
Water Management
EXTN25, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Valfri för: W4
Undervisningsspråk: Kursen ges på engelska

Syfte
Syftet är att studenterna ska förvärva en integrerad syn på
vatten som naturresurs.

Mål
Kunskap och förståelse
För godkänd kurs skall studenten

kunna redogöra för huvuddragen i EUs vattendirektiv och dess
regelverk
kunna beskriva hur EUs vattendirektiv implementeras på kommun-
och länsstyrelsenivå
kunna redogöra för helhetssynen på vattenvård och
restaurering, inklusive
potentiell problematik med flera olika intressenter


Färdighet och förmåga
För godkänd kurs skall studenten

kunna planera och utföra självständigt arbete inom området
vattenvård
kunna söka och sammanställa relevant information från olika
källor
kunna tillämpa sin kunskap om vattenvård i
yrkessituationer


Värderingsförmåga och förhållningssätt
För godkänd kurs skall studenten

kunna utvärdera och bedöma information från olika
källor
kunna argumentera för hänsynstagande till multipla
intressenter i vattenvårdsfrågor


Kursinnehåll
Kursen inleds med ett moment om EUs vattendirektiv med
studiebesök på Länsstyrelsen i Skåne för inblick i hur detta
fungerar i praktiken. Därefter studeras övergripande processer i
vatten, såsom vattenrening, miljögifter, försurning och humösa
ämnens effekter. Nästa moment på kursen har både teoretiska och
praktiska inslag och behandlar förvaltning av vatten:
biomanipulering av sjöar, fisk- och kräftförvaltning,
våtmarkskonstruktion för näringsreduktion samt årestaurering.
Under de praktiska momenten används GIS för kartunderlag och
undersökningar. Genom kursen löper ett individuellt
litteraturprojekt. Kursen avlutas med ett två
veckors grupprojekt, där kursens innehåll appliceras på
realistiska vattenvårdsfall.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker fortlöpande under kursen genom obligatoriska moment, inklusive muntliga och skriftliga redovisningar, deltagande i diskussioner på seminarier, individuellt litteraturprojektet, samt genom en skriftlig tentamen.
För studerande som ej godkänts vid ordinarie examination erbjuds ytterligare examinationstillfälle i nära anslutning härtill.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
105 hp inom programmet inkluderande VVR111 och EXTA01


Begränsat antal platser: Nej
Kursen överlappar följande kurser: BIO787, BIOR33
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart, se Biologisk grundutbildnings webbsida, http://www.biol.lu.se/biologi.


Kontaktinfo och övrigt
Kursansvarig: Per Carlsson, per.carlsson@biol.lu.se
Hemsida: http://www.biologi.lu.se/utbildning/grund-och-avancerad-utbildning/kurser/kurser-avancerad-niva/vattenvard
Övrig information: Undervisningen utgörs av lektioner, övningar, seminarier, studiebesök och projektarbeten. Deltagande i övningar, seminarier, studiebesök, projektarbeten och därmed integrerad undervisning (t.ex. presentationer) är obligatoriskt.



