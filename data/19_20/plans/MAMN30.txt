
Kursplan 2019/20 MAMN30





Kursplan för
Ledarskap, arbetsorganisation och projektledning
Management, Work Organisation and Project Management
MAMN30, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Valfri för: C4, D4, F4, I4-ai
Undervisningsspråk: Kursen ges på svenska

Syfte
Kursen avser att ge tillräckliga kunskaper och insikter i att
framgångsrikt hantera de förutsättningar, krav och befogenheter
som ställs på ledning och medarbetare i olika former av
industriella arbetsorganisationer och projekt. Dessutom avser
kursen att ge färdigheter i att motivera och tillämpa olika
metoder och verktyg för planering, analys, kommunikation, ledning
och utveckling av arbetsorganisationer och projekt. Kursen
avser även att ge insikter i mänskliga förutsättningar hos
ledning och medarbetare såsom drivkrafter, värderingar och
attityder, vilket stödjer ett hållbart och innovativt
hälsofrämjande ledarskap. Speciell vikt läggs vid forsknings-
och utvecklingsprojekt.

Mål
Kunskap och förståelse
För godkänd kurs skall studenten
Definiera och ändamålsenligt diskutera kursens grundläggande
begrepp och dess samband relaterat till ledning, projektledning och
arbetsorganisation.

Färdighet och förmåga
För godkänd kurs skall studenten

Att med stöd i etablerad och aktuell forskning utforma och
motivera ett upplägg för framgångsrikt förbättringsarbete,
dels vid förändringar i befintliga, dels vid utformning av nya
produktionssystem.
Kunna använda ett urval av tekniska hjälpmedel för
planering, kommunikation, ledning, analys och utveckling av
arbetsorganisationer och projekt.
Utförligt redogöra ett inom ämnet valt projekt genom att
använda olika kommunikationsformer och visualiseringstekniker –
skrift och bildbaserad artikel, poster och muntlig
redovisning.


Värderingsförmåga och förhållningssätt
För godkänd kurs skall studenten
För godkänd kurs skall studenten skriftligt och muntligt kunna
värdera olika moment utifrån olika perspektiv på ämnet och ge
och ta konstruktiv kritik. Detta innebär att studenten ska
utvärdera och förhålla sig till ämnet genom att individuellt
samt i samverkan med kursdeltagare reflektera över litteratur,
vetenskapliga artiklar, visuella presentationsformer,
projektarbeten samt pedagogiska moment inom kursen.

Kursinnehåll
I kursen presenteras vetenskapligt publicerade teorier, metoder
och tekniker som övergripande behandlar ledning och samarbete,
samt mer specifika metoder beroende på situation. De olika
kursmomenten kombineras på ett sätt som stödjer
erfarenhetsbaserat lärande genom reflektion och konkreta
kopplingar till aktiviteter, tidigare erfarenheter och
framtida möjligheter.
Centrala begrepp och moment i kursen:
Arbetsorganisatoriska teorier ur produktionstekniskt och
beteendevetenskapligt perspektiv. Historik och utvecklingstrender
inom arbetsorganisation. Arbetsutformningens beteendevetenskapliga
grunder. Gruppteori, konflikthantering, ledarskap och
medarbetarskap. Ledning och samverkan i projekt. Olika former av
arbetsorganisation och nya produktionskoncept.
Personaladministration - moraliskt och juridiskt ansvar som chef
och anställd. Visualiseringsmetoder, analysredskap, projektverktyg
och mötestekniker. Forsknings- och utvecklingsprojekt.
Utvecklingsprocesser, förbättringsarbete, kompetensutveckling och
innovationsförmåga, hållbart och innovativt hälsofrämjande
ledarskap.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Dugga, fördjupningsuppgift i form av skriftlig artikel och poster, inlämningsuppgifter, muntlig redovisning och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Arbetsorganisation och ledarskap. 
Antal högskolepoäng: 7,5. Betygsskala: TH. 
Kod: 0213. Benämning: Projektarbete. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: Studier motsvarande tre år på civilingenjörsutbildningen.
Begränsat antal platser: Nej
Kursen överlappar följande kurser: MAMF15
Kurslitteratur

Kompendium från institutionen, samt utdelat material. Aktuella forskningspublikationer: vetenskapliga artiklar, offentliga föreläsningar och interaktivt utbildningsmaterial finns tillgängligt på kursens hemsida.
Bohgard, M. et al.: E-book/MOOC om Arbete och teknik på människans villkor. Prevent, 2017. Tillgång via kurshemsidan. Planerad utgivning 2017.
Rubenowitz, S.: Organisationspsykologi och ledarskap. Studentlitteratur, 2004.
Susan A. Wheelan: Att skapa effektiva team. Studentlitteratur, 2013, ISBN: 978-91-44-08818-1.
Bo Tonnquist: Projektledning. Sanoma Utbilding, 2016.


Kontaktinfo och övrigt
Kursansvarig: Tekn dr Mikael Blomé, Mikael.Blome@design.lth.se
Examinator: Åsa Ek, asa.ek@design.lth.se
Hemsida: http://www.eat.lth.se
Övrig information: Liknande kurs är MAMF15 Arbetsorganisation och ledarskap.



