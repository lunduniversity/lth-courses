
Kursplan 2019/20 VTTF10





Kursplan för
Trafikens effekter: Tillgänglighet, Framkomlighet, Säkerhet och Miljö
Effects of Traffic: Accessibility, Level of Service, Safety and Environment
VTTF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYV3
Undervisningsspråk: Kursen ges på svenska

Syfte
Syftet med kursen är att kursdeltagarna fördjupar och
tillämpar kunskapen om trafikens effekter på miljö,
trafiksäkerhet, tillgänglighet och framkomlighet. Kursdeltagarna
ges verktyg för beräkning och analys av trafikens effekter samt
möjlighet att tillämpa detta på ett konkret fall i befintlig
trafikmiljö. Efter genomgången kurs skall kursdeltagarna känna
sig förtrogna med olika åtgärder på övergripande och lokal
nivå samt deras förväntade effekter. Kursdeltagarna ska även
äga en systemsyn gällande samverkande respektive konflikterande
intressen i arbetet mot ett hållbart transportsystem..

Mål
Kunskap och förståelse
För godkänd kurs skall studenten


Ha kunskap om metoder för mätning och beräkning av framkomlighet, trafiksäkerhet, tillgänglighet, buller och
ljud och avgaser
Ha förståelse för trygghetsaspekter
Ha kunskap om de viktigaste åtgärderna för att
förändra/förbättra framkomlighet, tillgänglighet, trygghet,
trafiksäkerhet, trafikbuller samt trafikens luftföroreningar

Ha förståelse för hur trafikanters beteenden förändras av olika typer av åtgärder
Ha god förståelse för sambandet mellan trafikplanering och dess effekter


Färdighet och förmåga
För godkänd kurs skall studenten


Ha förmåga att definiera behov av data för att kunna bedöma trafikens effekt i en trafikmiljö samt genomföra
denna datainsamling

Ha förmåga och färdighet att använda olika program för att beräkna trafikens effekter samt
kritiskt granska tillförlitligheten
Skriva rapporter med korrekta källhänvisningar som bygger
på trafikteknisk teori, övningar samt tillämpning på eget
konkret fall i befintlig trafikmiljö och analys av detta
Diskutera och muntligt presentera resultaten av det egna
projektarbetet

Äga en systemsyn vad gäller trafikens effekter på olika nivåer samt ha förmåga att resonera kring hur
åtgärder gällande förbättring av framkomlighet,
tillgänglighet, trygghet, trafiksäkerhet, trafikbuller och
avgaser kan vara i konflikt eller samverka


Värderingsförmåga och förhållningssätt
För godkänd kurs skall studenten
Söka relevant information för vidare studier och tillämpning
av ämnet i sin yrkesroll som ingenjör

Kursinnehåll
Kursen baseras på fem teman: Tillgänglighet, Framkomlighet,
Säkerhet, Miljö samt Sammanvägning av samtliga kvaliteter för
samtliga trafikantgrupper. Varje tema pågår under 1-2 veckor och
innehåller föreläsningar, övningar, datorlaborationer,
fältstudier samt tillämpning av temats innehåll på det egna
projektet. Projektet är ett avsnitt i en befintlig trafikmiljö.
En del teman avslutas med ett längre seminarium där resultaten
diskuteras. Under projektets gång får studenterna kontinuerlig
skriftlig feedback och i slutet av kursen redovisas projektet i en
skriftlig rapport (bestående av individuella och gruppgemensamma
delar) och presenteras även muntligt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt krävs godkända övningsuppgifter, godkända projektarbeten, godkänd muntlig presentation samt närvaro vid obligatoriska moment. Betyget bestäms av projektarbeten i form av en gruppgemensam projektrapport samt en individuell projektrapport. Bedömning sker med undervisningsmålen som utgångspunkt.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VTVA50 Transport och samhälle


Förutsatta förkunskaper: VTTF05 Trafikteknisk teori.
Begränsat antal platser: Nej
Kursen överlappar följande kurser: VTT141
Kurslitteratur

Elvik, R., Erke, A., Vaa, T., Borger, A.: Trafikksikkerhetshåndboken. TØI, Oslo, Norge, 1997.
Hydén, Christer (red.): Trafiken i den hållbara staden. Studentlitteratur AB, 2008, ISBN: 9789144053011.
Vägverket: TRAST ’Trafik för en attraktiv stad’ , www20.vv.se/vag_traf/vgu-trast/trast.
Utöver detta kommer en lista med relevant litteratur att tillhandahållas, varav det mesta antingen kan laddas ner eller lånas på Studentcentrum.


Kontaktinfo och övrigt
Kursansvarig: Fredrik Pettersson, fredrik.pettersson@tft.lth.se
Hemsida: http://www.tft.lth.se
Övrig information: Kursen bygger på VTTF05 där man fått de teoretiska grunderna inom trafikteknik.



