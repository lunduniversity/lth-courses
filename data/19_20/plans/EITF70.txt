
Kursplan 2019/20 EITF70





Kursplan för
Datorteknik
Computer Organization
EITF70, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C3, D2, E2
Valfri för: F2, I4, Pi4
Undervisningsspråk: Kursen ges på svenska

Syfte
Kursens syfte är att ge en introduktion till hur ett
datorsystem fungerar på maskinspråksnivå och hårdvarunivå.

Mål
Kunskap och förståelse
För godkänd kurs skall studenten
 

Förstå ett datorsystems funktion och dess ingående
delar
Förstå samspelet mellan hårdvara, maskinspråk och
högnivåspråk
Förstå grunder för operativsystem och kommunikation med
omvärlden

 

Färdighet och förmåga
För godkänd kurs skall studenten
 
Ha viss färdighet och erfarenhet i programmering på
maskinspråksnivå

Kunna göra och analysera enkla designer av system där
datorsystem används som systemkomponenter
Kunna analysera och utvärdera olika lösningar för
programmering på maskinspråksnivå

 

Värderingsförmåga och förhållningssätt
För godkänd kurs skall studenten
 

Visa prov på insikt om möjligheter och begränsningar med
datorteknik

 

Kursinnehåll
Kursen ger en introduktion till grunderna för hur ett
datorsystem fungerar på maskinspråksnivå. Bland det som gås
igenom är datarepresentation, grundläggande datoraritmetik, ett
datorsystems beståndsdelar och funktionssätt samt grundläggande
programmeringstekniker på maskinspråksnivå och vilket
hårdvarustöd dessa behöver (olika adresseringsmetoder, stack,
subrutiner och avbrott). På laborationerna används ett enkelt
datorsystem där man kan undersöka programexekvering, felsökning
samt olika former för kommunikation med omvärlden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom laborationer, duggor och skriftlig tentamen. För godkänt i kursen, dvs betyg 3, krävs att laborationer och duggor är godkända. För högre betyg, 4 och 5, krävs skriftlig tentamen. Den skriftliga tentamen är frivillig.  För att få skriva tentamen krävs att duggor och laborationer är godkända. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Godkänt på digitala duggor som görs online under kursens gång ger betyg 3. För högre betyg krävs att de digitala duggor är avklarade och en skriftlig tentamen som resulterar i betyg 4 eller 5. 
Kod: 0217. Benämning: Laborationer. 
Antal högskolepoäng: 3. Betygsskala: UG.  Prestationsbedömning: Muntlig genomgång under laborationens genomförande.  Övrig information: Alla laborationer ska genomföras under tid när kursen är aktiv och alla laborationer ska genomföras samma läsår. 
Antagningsuppgifter
Förutsatta förkunskaper: EDA011/EDAA50, EDA016, EDA017/EDAA55 Programmeringsteknik eller EDAA45 Programmering, grundkurs.
Begränsat antal platser: Nej
Kursen överlappar följande kurser: EIT070
Kurslitteratur

L. Hennessy, Computer Organization and Design – The Hardware/Software Interface, Morgan Kaufmann.
Laborationshandledning samt kopior på OH-bilder använda på föreläsningarna.


Kontaktinfo och övrigt
Kursansvarig: Erik Larsson, erik.larsson@eit.lth.se
Hemsida: http://www.eit.lth.se/kurs/eitf70



