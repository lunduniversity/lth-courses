
Kursplan 2019/20 FMAN70





Kursplan för
Matristeori
Matrix Theory
FMAN70, 6 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Huvudområde: Teknik. 
Obligatorisk för: Pi3
Valfri för: BME4, C4, D4-bg, D4-ssr, E4-bg, E4-ra, F4, F4-tf, F4-bs, F4-bg, F4-r, F4-mai, I4
Undervisningsspråk: Kursen ges på begäran på engelska

Syfte
Kursens främsta syfte är att ge kännedom om begrepp och
metoder från matristeori och linjär algebra som är viktiga för
tillämpningar inom ett stort antal tekniska,
naturvetenskapliga och ekonomiska ämnen, samt förtrogenhet med
deras användning. Därutöver ska kursen allmänt utveckla
studentens förmåga att tillägna sig och kommunicera matematisk
teori och att lösa problem. Dessutom ska kursen stärka
studenternas färdighet i matematikprogrammering.

Mål
Kunskap och förståelse
För godkänd kurs skall studenten

självständigt kunna karaktärisera och använda olika typer
av matrisfaktoriseringar.
kunna förstå och självständigt förklara teorin för
matrisfunktioner, i synnerhet polynom, och sambandet med Jordans
normalform.
kunna redogöra för olika typer av matris- och vektornormer
samt beräkna eller uppskatta dem såväl med som utan
datorstöd.
vara väl bekant med de vanliga klasserna av normala matriser
och deras egenskaper.

 

Färdighet och förmåga
För godkänd kurs skall studenten

med tillgång till litteratur kunna integrera metoder och
synsätt från de olika delarna i kursen för att lösa problem och
besvara frågeställningar inom kursens ram.
med tillgång till litteratur kunna skriva matlabprogram för
att lösa matematiska problem inom kursens ram.
i tal och i skrift logiskt sammanhängande och med adekvat
terminologi kunna redogöra för lösningen till matematiska
problem inom kursens ram.
med tillgång till biblioteksresurser självständigt kunna
tillgodogöra sig och sammanfatta innehållet i teknisk text i
vilken matristeoretiska metoder används.

 

Kursinnehåll
Matriser och determinanter. Linjära rum. Spektralteori. Jordans
normalform. Matrisfaktoriseringar. Matrispolynom
och matrisfunktioner.  Normer. Skalärprodukter. Singulära
värden. Normala matriser. Kvadratiska och hermiteska former.
Minsta kvadrat-metoden och pseudoinverser.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Hemtentamen följd av en muntlig tentamen. Två mindre datorprojekt skall vara fullgjorda före tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMAB20 Linjär algebra


Förutsatta förkunskaper: FMAF05 System och transformer eller FMAF10 Tillämpad matematik - Linjära system.
Begränsat antal platser: Nej
Kursen överlappar följande kurser: FMA120, FMA121, MATC70
Kurslitteratur

Holst, A & Ufnarovski, V: Matrix Theory. Studentlitteratur, 2014, ISBN: 978-91-44-10096-8.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Victor Ufnarovski, ufn@maths.lth.se
Hemsida: http://www.maths.lth.se/course/matrisnykod/



