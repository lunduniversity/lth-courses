
Kursplan 2019/20 MMKF40





Kursplan för
Friformsframställning i produktutvecklingsprocessen
Rapid Prototyping in the Product Development Process
MMKF40, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Obligatorisk för: MD4
Valfri för: M4
Undervisningsspråk: Kursen ges på engelska

Syfte
Kursens syfte är att ge kunskaper i metoder för att
framställa prototyper från datorbaserade modeller. Kursen syftar
till att öka förståelsen i hela processen för
direkttillverkning från skapandet av datorbaserade modeller till
deras fysiska realisering.

Mål
Kunskap och förståelse
För godkänd kurs skall studenten

kunna principerna för de olika metoderna inom rapid
prototyping
kunna metodernas användningsområden, möjligheter och
begränsningar samt miljöpåverkan
känna till egenskaperna för de olika material som används
inom rapid prototyping
kunna principerna för metoder för efterbehandling


Färdighet och förmåga
För godkänd kurs skall studenten

kunna skapa virtuella modeller som kan realiseras med en
direkttillverkande metod
kunna välja lämplig metod för direkttillverkning
kunna använda rapid prototyping inom design och
konstruktion


Värderingsförmåga och förhållningssätt
För godkänd kurs skall studenten

kunna använda rapid prototyping för att kommunicera koncept
inom design och konstruktion


Kursinnehåll
Undervisningen består av föreläsningar, deltagarundervisning,
övningar och studiebesök. Den teoretiska delen förmedlar
kunskaperna kring friformsframställning och dess
användningspotential. Den praktiska delen syftar till att träna
färdigheten i att använda ett friformsframställningssystem och
består av handledda övningsuppgifter med successivt ökande
komplexitet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Varje student redovisar sina resultat från tre projektarbeten i kursen i form av rapport och modeller i anslutning till respektive projekt. Dessa utförs som regel enskilt eller i grupper om två studenter i varje grupp. Resultatet från varje projekt betygssätts och slutbetyget beräknas som ett viktat medelvärde av dessa. Prestationsbedömning sker baserat på resultat från projektuppgifter och dessa kan efter överenskommelse kompletteras i efterhand för bedömning och examination om kursen inte blivit godkänd inom ordinarie tid.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMK010/MMKA15 Ritteknik/datorstödd ritning.
Begränsat antal platser: Nej
Kurslitteratur

Chua et al, Rapid Prototyping: Principles and Applications (2nd Edition), ISBN: 9812381201.
Nikoleris, Giorgos: Modellering och friformsframställning, Avdelningen för maskinkonstruktion, LTH, 2007.


Kontaktinfo och övrigt
Kursadministratör: Cilla Perlhagen, cilla.perlhagen@design.lth.se
Kursansvarig: Per Kristav, per.kristav@design.lth.se
Hemsida: http://www.product.lth.se/education/
Övrig information: Vid färre än 5 deltagare kan kursen komma att ges med reducerad undervisning och större inslag av självstudier.



