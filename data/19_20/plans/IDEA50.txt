
Kursplan 2019/20 IDEA50





Kursplan för
Ljus och färg, projekt
Light and Colour, Project
IDEA50, 4 högskolepoäng, G1 (Grundnivå)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på begäran på engelska

Syfte
Att praktiskt tillämpa den teoretiska kunskapen från kursen
Ljus och färg, AAMA01, i ett designprojekt och att ge en
introduktion till hur man kan hantera de tekniska och
gestaltningsmässiga utmaningarna som är förknippade med att
använda ljus som fysiskt medium med hänsyn till
miljöfrågor.

Mål
Kunskap och förståelse
För godkänd kurs skall studenten
- Kunna hantera fysiska och tekniska problem relaterade till
ljus och färg som uppstår när man utvecklar ett koncept, både
problem relaterade till den fysiska karaktären av ljus och till
den tekniska konstruktionen som stödjer konceptet.

Färdighet och förmåga
För godkänd kurs skall studenten
- Kunna tillämpa kunskaperna från AAMA01 Ljus och färg i ett
konkret designprojekt inom angivna tidsramar.
- Kunna identifiera och lösa tekniska problem som resulterar i
en fungerande prototyp.
- Kunna bedöma produktionstekniska konsekvenser av en
föreslagen teknisk lösning.
- Kunna, utifrån ett energianvändnings- och
miljökonsekvensperspektiv utvärdera föreslaget koncept.

Värderingsförmåga och förhållningssätt
För godkänd kurs skall studenten
- visa prov på kritiskt tänkande och logisk grund för det
egna arbetet.
- kunna reflektera över egna och andras designkoncept och
arbetsprocesser.
- reflektera över det kulturella uppdraget, designers etiska
ansvar och en hållbar samhällsutveckling.
 
 

Kursinnehåll
Kursen inleds med en inspirationsföreläsning och
uppgiftsformulering. I den inledande fasen av kursen kommer
gästföreläsare och studiebesök som är relevanta för uppgiften
att arrangeras. Under projektets gång kommer individuell
handledning och gruppresentationer att vägleda studenten. Större
delen av arbetet kommer att utföras i skolans verkstäder.
Resultatet kommer att vara en fysisk representation av konceptet
som inom angivna tidsramar presenteras muntligt inför gruppen och
dokumenteras skriftligt i fysisk och digital version.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Krav på 80 % närvaro. Bedömningen grundar sig på inlämningsuppgifter, självständigt projekt, muntlig redovisning samt och skriftlig dokumentation. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: AAMA01 eller motsvarande.
Begränsat antal platser: Nej
Kursen överlappar följande kurser: AAM030
Kurslitteratur

Eliasson O.: Your Light House: Working With Light. 2004. Rekommenderad läsning.
Flavin D: The Complete Lights, 1961—1996. 1996. Rekommenderad läsning.
Turrell J: The Other Horizon. Rekommenderad läsning.
Torres Tur: Zenithal Light. Doctoral Thesis, COAC Publications. Rekommenderad läsning.
Tryckta manualer delas ut och relevanta websidor/ on-line fora meddelas vid kursstart.


Kontaktinfo och övrigt
Kursansvarig: Olof Kolte, Olof.Kolte@design.lth.se
Hemsida: http://www.ide.lth.se
Övrig information: Undervisningsformen är problembaserat lärande.



