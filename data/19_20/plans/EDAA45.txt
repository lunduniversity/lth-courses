
Kursplan 2019/20 EDAA45





Kursplan för
Programmering, grundkurs
Introduction to Programming
EDAA45, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: D1
Alternativobligatorisk för: W3
Undervisningsspråk: Kursen ges på svenska

Syfte
Studenterna ska lära sig att skriva små och medelstora
datorprogram och få grundläggande insikter i imperativ
programmering, objektorientering och funktionsprogrammering.

Mål
Kunskap och förståelse
För godkänd kurs skall studenten

kunna förklara grundläggande begrepp inom imperativ
programmering, objektorientering och funktionsprogrammering
kunna förklara och ge exempel på grundläggande av enkla
algoritmer
kunna beskriva och använda vanliga datatyper för samlingar,
som sekvenser, mängder, och nyckel-värdetabeller


Färdighet och förmåga
För godkänd kurs skall studenten

kunna konstruera och implementera algoritmer för att lösa
enkla uppgifter
kunna implementera klasser utgående från givna krav
kunna strukturera program med hjälp av klasser och
metoder
kunna använda flera olika verktyg för att skriva in, testa
och felsöka program


Värderingsförmåga och förhållningssätt
För godkänd kurs skall studenten

kunna bedöma svårighetsgraden att skriva olika program
kunna bedöma svårigheter och fördelar med föränderliga
respektive oföränderliga data


Kursinnehåll
Grundläggande programkonstruktioner, konstruktion av enkla
algoritmer. Användning av vanliga datatyper för samlingar:
sekvenser, mängder, nyckel-värde-tabeller.  Grundläggande
objektorientering: objekt, klass, inkapsling, arv, polymorfism,
oföränderliga objekt, tillståndsförändring. Grundläggande
funktionsprogrammering: funktioner som värden, anonyma funktioner,
mönstermatchning, använda högre ordningens funktioner. Som
programspråk används huvudsakligen Scala, men en introduktion ges
även till Java.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Betyg på kursen bestäms av resultatet på skriftlig tentamen. Obligatoriska moment: datorlaborationer, inlämningsuppgifter och diagnostiskt test.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Skriftlig tentamen. 
Antal högskolepoäng: 3. Betygsskala: TH.  Prestationsbedömning: Betyget på hela kursen bestäms av betyget på tentamen.  Delmomentet omfattar: En tentamen i tentamensperioden i januari. 
Kod: 0216. Benämning: Datorlaborationer och inlämningsuppgifter. 
Antal högskolepoäng: 4,5. Betygsskala: UG.  Prestationsbedömning: För godkänt krävs fullgjorda datorlaborationer och godkända inlämningsuppgifter. Detaljerade föreskrifter angående fullgörande av obligatoriska moment kommer att finnas i kursplanen.  Delmomentet omfattar: Datorlaborationer och inlämningsuppgifter. 
Antagningsuppgifter
Begränsat antal platser: Nej
Urvalskriterier: Studenter för vilka kursen är obligatorisk (D) har platsgaranti. Övriga (W) har begränsat antal platser (10). Urval till dessa platser görs på basis av flest antal tagna poäng inom programmet.

Kursen överlappar följande kurser: EDA010, EDA011, EDA015, EDA017, EDA390, EDA500, EDA501, EDA616, EDA618, EDAA10, EDAA20, EDA016, EDAA50, EDAA55, EDAA65
Kurslitteratur

Kompendium, utges av inst.


Kontaktinfo och övrigt
Kursansvarig: Prof. Björn Regnell, bjorn.regnell@cs.lth.se
Studierektor: Studierektor, studierektor@cs.lth.se
Hemsida: http://cs.lth.se/edaa45



