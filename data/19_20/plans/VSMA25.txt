
Kursplan 2019/20 VSMA25





Kursplan för
Mekanik
Mechanics
VSMA25, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: V1
Undervisningsspråk: Kursen ges på svenska

Syfte
Kursens syfte är att ge baskunskaper i mekanik med
tillämpningar på verklighetsnära problem. I kursen tränas
modelltänkande. Problemlösningsförmågan utvecklas genom att
Newtons lagar och matematiska verktyg används för att bygga upp
och analysera beräkningsmodeller av den fysiska verkligheten.

Mål
Kunskap och förståelse
För godkänd kurs skall studenten

Kunna förklara grundläggande begrepp som kraft, moment,
hastighet, acceleration, arbete, energi, effekt, impuls och
rörelsemängd.
Kunna sätta de grundläggande begreppen i ett fysikaliskt
sammanhang


Färdighet och förmåga
För godkänd kurs skall studenten

Kunna använda samband (tex accelerationslagen, energisamband,
impulslagen) som beskriver kroppar i jämvikt och rörelse utifrån
de grundläggande begreppen.
Utifrån en idealiserad verklighet, kunna avgränsa problemet
(friläggning), identifiera relevanta grundläggande begrepp och
samband samt använda dessa för att lösa problemet.


Värderingsförmåga och förhållningssätt
För godkänd kurs skall studenten

Kunna bedöma den vetenskapliga rimligheten i framtagna
beräkningsresultat.
Skriftligt kunna redovisa lösningen av ett problem
(förutsättningar, antaganden, beräkningar, resultat, slutsatser)
på ett tydligt sätt.


Kursinnehåll
Mekaniken kännetecknas av att man försöker fånga naturens
beteendemönster och fenomen i matematiska modeller. Ämnet får
därmed en stark anknytning till matematikkurserna analys och
linjär algebra. Två grundläggande modeller för kroppar
behandlas utförligt - partikel och stelkropp. Det är viktigt att
utifrån en verklig situation kunna avgränsa ett problem
(friläggning) och välja en lämplig modell för analys av
problemet. Matematiska begrepp och metoder från linjär algebra
och analys befästes och fördjupas när de i mekanikens modeller
kan ges en klar fysikalisk tolkning.
Mekanikkursen kan grovt sett delas in i Statik och Dynamik
beroende på om kropparna som studeras är i vila eller i rörelse.
Dynamiken kan i sin tur delas in i Partikeldynamik eller
Stelkroppsdynamik beroende på om man behöver ta hänsyn till den
aktuella kroppens utsträckning eller ej.
Statik: Kraftverkan och momentverkan. Ekvivalenta kraftsystem i
2 och 3 dimensioner. Friläggning och jämvikt i 2 och 3
dimensioner. Tyngdpunkt och masscentrum. Friktion.
Dynamik: Kinematik (rörelsebeskrivning) för partiklar, och stela
kroppar – rätlinjig rörelse, plan kroklinjig rörelse och
relativ rörelse – translation och rotation. Kinetik (samband
mellan krafter och rörelser) för partiklar, och stela kroppar.
Rörelseekvationer, arbete, energi, effekt, impuls och
rörelsemängd.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen med teori- och problemdel.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMA420 Linjär algebra ELLER FMAB20 Linjär algebra OCH
FMAA05 Endimensionell analys.
Begränsat antal platser: Nej
Kursen överlappar följande kurser: VSMA15
Kurslitteratur

Grahn, R. och Jansson, P-Å.: Mekanik, statik och dynamik. Studentlitteratur, 2002, ISBN: 9789144019093.


Kontaktinfo och övrigt
Kursansvarig: Per-Erik Austrell, per_erik.austrell@construction.lth.se
Hemsida: http://www.byggmek.lth.se



