
Kursplan 2019/20 FAFA75





Kursplan för
Energi- och omvärldsfysik
Energy and Environmental Physics
FAFA75, 9 högskolepoäng, G1 (Grundnivå)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: I1
Undervisningsspråk: Kursen ges på svenska

Syfte
Kursen syftar till att studenten skall utveckla förståelse
för grundläggande begrepp och samband inom fysiken vilka har
betydelse för vår omvärldsuppfattning, samhällets tekniska
utveckling och som utgör en del av den naturvetenskapliga grunden
för en civilingenjör i Industriell ekonomi. Studenten skall
beredas möjlighet till förståelse av de viktigaste fysikaliska
begreppen, erfarenhetslagarna och teorierna av relevans för en
hållbar samhällsutveckling, särskilt m.a.p. energi. Kursen ska
också ge träning i problemlösning, experimentellt arbete och
modelltänkande.

Mål
Kunskap och förståelse
För godkänd kurs skall studenten

förstå kopplingen mellan experiment, modeller och
teorier.
med fysikaliska begrepp kunna beskriva och analysera fenomen,
särskilt energiflöden, energiomvandlingar och energiutbyten, i
naturen, tekniska system och i samhället.
ha kännedom om den grundläggande fysik som krävs för att
kunna kommunicera med experter.
ha kunskap om begrepp och terminologi relevanta för hållbar
utveckling.


Färdighet och förmåga
För godkänd kurs skall studenten

kunna använda grundläggande färdigheter i fysik och med
olika grad av approximation tillämpa modeller för att kunna
analysera, förstå och beskriva olika tekniska problem.
visa förmåga att diskutera, ta hänsyn till och balansera
aspekter och ställningstaganden som är väsentliga för en
hållbar utveckling.
kunna kommunicera och presentera tekniska problem och uppnådda
resultat för människor med olika utbildningsbakgrund.
tydligt kunna redogöra för, diskutera och analysera
experiment och resultat i en skriftlig rapport.
muntligt kunna formulera och presentera argument och diskutera
dessa i mindre grupper.


Värderingsförmåga och förhållningssätt
För godkänd kurs skall studenten

visa insikt i fysikens möjligheter och begränsningar,
speciellt i relation till framtida teknikutveckling.
visa förmåga att identifiera sitt behov av ytterligare
kunskaper även inom andra områden.
vara medveten om såväl möjligheter som begränsningar
relaterade till energiaspekter relevanta för samhällets
behov.
vara medveten om perspektiv på energifrågan bortom de
naturvetenskapliga och om komplexiteten som kan finnas i reella
problemställningar.


Kursinnehåll
Problemlösningsmetodik: modellbyggnad, koppling mellan modeller
och experiment. Grundläggande metrologi: experimentell metodik,
planläggning av experiment, hantering, analys, presentation av
mätdata. Energi: omvandling, transport, kvalitet, källor,
miljöpåverkan. Gaser: koncentration, tryck, transport. Ideala och
reala gaser. Termodynamikens huvudsatser: temperatur, värme, inre
energi, kretsprocesser, värmemaskin, kylmaskin. Elektromagnetisk
strålning: temperaturstrålning, klimat och strålningsbalans,
ljusets växelverkan med materia, speciellt atomer. Joniserande
strålning: aktivitet, sönderfall, absorberad dos, dosekvivalent.
Tillämpningar och mätmetoder.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, deltagande i obligatoriska föreläsningar och workshops, godkänt projekt samt godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Energi- och omvärldsfysik. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen. 
Kod: 0218. Benämning: Laborationer, projekt, obl. föreläsningar och workshops. 
Antal högskolepoäng: 3,5. Betygsskala: UG.  Prestationsbedömning: Godkända laborationer och projekt, närvaro på obligatoriska workshops. 
Antagningsuppgifter
Förutsatta förkunskaper: FMAA05 Endimensionell analys, del 1 eller motsvarande.
Begränsat antal platser: Nej
Kursen överlappar följande kurser: FAF220, FAFA05, FAFA20, FAFA30, FAFA35, FAFA45, FAFF25, FAFA15, FAFA65, FAFA70
Kurslitteratur

Jönsson, Göran: Fysik i vätskor och gaser. Teach Support, 2016, ISBN: 9789197249997.
Jönsson, Göran: Utdrag ur Atomfysikens grunder. Teach Support, 2012, ISBN: 9789163389580. Endast valda delar av denna bok kommer att ingå i kursen. Utdrag ur boken säljs via institutionen.
Kurslaboratoriet för fysik, LTH: Laborationshandledningar. 2017. Laborationshandledningar tillhandahålls via live@lund.


Kontaktinfo och övrigt
Kursansvarig: Andreas Ehn, andreas.ehn@forbrf.lth.se
Hemsida: https://liveatlund.lu.se
Övrig information: Närvaro vid första föreläsningen är obligatoriskt för att få tillträde till kursen.



