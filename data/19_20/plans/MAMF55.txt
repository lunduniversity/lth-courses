
Kursplan 2019/20 MAMF55





Kursplan för
Aerosolteknologi
Aerosol Technology
MAMF55, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Nanovetenskap. 
Valfri för: B4, F4, K4, M4-tt, N4-m
Undervisningsspråk: Kursen ges på begäran på engelska

Syfte
Kursens syfte är att studenten, med stöd av de senaste
forskningsrönen, ska tillägna sig grundläggande kunskaper om
aerosolers (system i vilka partiklar är suspenderade i gaser)
fysik och kemi, förståelse för luftburna partiklars uppkomst,
spridning, transformationer och deponering samt kunskaper om
provtagningsstrategi och mätmetodik för luftburna partiklar.
Avsikten är att studenten ska skaffa sig en grund för värdering
av miljö (t ex klimat) och hälsoeffekter av luftburna partiklar
samt kunskaper för tillämpning inom till exempel nanoteknologi,
eliminationsteknik, produktionsteknik, renhetsteknik och
läkemedelsindustrin.

Mål
Kunskap och förståelse
För godkänd kurs skall studenten

Förklara och använda grundläggande begrepp inom
aerosolteknologin.
Beskriva förekommande mätmetodik som bygger på mekaniska,
elektriska och optiska principer.
Beskriva de viktigaste effekterna som luftburna partiklar har
på människa och miljö


Färdighet och förmåga
För godkänd kurs skall studenten
Beskriva syfte, metod och resultat från mätningar och, med ett
forskningsmässigt förhållningssätt, kunna jämföra och
diskutera resultat utifrån målen avseende ”Kunskap och
förståelse” ovan.

Kursinnehåll
Aerosolfysik, aerosolkemi, uppkomst och förekomst av
partikelformiga luftföroreningar i inre och yttre miljö,
lungdeponering, partikelavskiljning, insamlings- och mätmetodik,
egenskaper hos, i arbetsmiljön och bostadsmiljön, vanligt
förekommande partikelformiga luftföroreningar. Egenskaper hos
partikelformiga luftföroreningar i yttre miljön. Orientering om
luftburna partiklars påverkan på hälsa och klimat. Orientering
om aerosoltillämpningar inom renhetsteknologin, om
läkemedelstillämpningar och om nanoteknologitillämpningar.
Laborationerna är obligatoriska och avser dels att illustrera
grundläggande aerosolfysikaliska fenomen, dels att ge praktisk
övning i aerosolmätning. På kursen föreläser disputerade
lärare samt inbjudna forskare, vilket säkerställer att aktuella
forskningsrön inom respektive område tas upp och diskuteras.
Under kursen får studenterna läsa in sig på de senaste
forskningsresultaten och i samband med detta lära sig göra
självständiga och kritiska tolkningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (50%). Laborationer, övningar och projekt (50%). 
För godkänd kurs krävs godkänt på laborationer, övningar, seminarier, projekt och tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande kunskaper i naturvetenskap.
Begränsat antal platser: Nej
Kursen överlappar följande kurser: MAM242
Kurslitteratur

En kurspärm med aktuellt material (utdrag från litteratur samt aktuella forskningsartiklar) säljs till självkostnadspris vid introduktionsföreläsningen.


Kontaktinfo och övrigt
Examinator: Christina Isaxon, christina.isaxon@design.lth.se
Kursansvarig: Axel Eriksson, axel.eriksson@design.lth.se
Hemsida: http://www.eat.lth.se/kurser/
Övrig information: Mer om Institutionen för Designvetenskapers arbete med forskningsanknuten grundutbildning och dess policy finns på http://www.design.lth.se/utbildning/forskningsanknytning.



