
Kursplan 2019/20 TNSN01





Kursplan för
Servicerobotik
Service Robotics
TNSN01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Valfri för: C4, D4, E4, M4-me, MD4
Undervisningsspråk: Kursen ges på begäran på engelska

Syfte
Kursens syfte är att ge kunskaper i servicerobotik och
exemplifiera detta med experimentella arbeten som visar på dess
uppbyggnad och tillämpningar.

Mål
Kunskap och förståelse
För godkänd kurs skall studenten

förstå servicerobotars egenskaper och dess betydelse vid
användning i olika sammanhang
förklara och använda metoder för modellering och styrning av
servicerobotar i några typfall
modellera och experimentellt bygga och validera system med
servicerobotar


Färdighet och förmåga
För godkänd kurs skall studenten

ta fram och presentera ett designförslag på mobila
robotsystem
genom experimentellt arbete skapa de styrprogram och den
mekanik som krävs för att lösa definierade uppgifter
redovisa genom muntlig och skriftlig argumentation samt
demonstration av experimentella resultat föreslagna lösningar på
uppställda problem


Värderingsförmåga och förhållningssätt
För godkänd kurs skall studenten
kunna värdera designalternativ för det valda projekts ämne
med hänsyn tagen till tillämpningsområde och till systemets
interaktion med omvärlden.

Kursinnehåll
Kursen består av en del med praktiskt inriktade
projektuppgifter och en teoretisk del. Föreläsningar kommer att
förklara grunderna i ämnesområdet. Den teoretiska delen mynnar
ut i en litteraturstudie där man gruppvis väljer ett av ett antal
relevanta ämnesområden med muntlig och skriftlig redovisning.
Exempel på ämnen för litteraturstudie kan vara en behandling av
service robotar med fokus på  artificiell intelligens,
mobilitet, människa-robot interaktion, mm.
Den praktiska delen består av ett projekt i ett eller flera av
de ovan nämnda områden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Varje student redovisar sina resultat från definierade projektarbeten i kursen i form av rapport, modeller och experimentellt arbete i anslutning till respektive projekt. Dessa utförs som regel i grupper om två studenter i varje grupp. Resultatet från varje projekt betygssätts och slutbetyget beräknas som ett viktat medelvärde av dessa. Omexamination sker i samråd med kursledare genom kompletterande arbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: MMKN30
Kurslitteratur

Kompendier och annat material som finns tillgängliga på kursens hemsida.


Kontaktinfo och övrigt
Kursansvarig: Håkan Eftring, universitetslektor, tekn dr, hakan.eftring@certec.lth.se
Examinator: Håkan Eftring, universitetslektor, tekn dr, hakan.eftring@certec.lth.se
Hemsida: http://www.certec.lth.se/utbildning/



