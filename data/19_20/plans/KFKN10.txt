
Kursplan 2019/20 KFKN10





Kursplan för
Biofysikalisk kemi
Biophysical Chemistry
KFKN10, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Bioteknik. 
Valfri för: B4-l, B4-mb, K4-l, N4
Undervisningsspråk: Kursen ges på begäran på engelska

Syfte
Kursen syftar till att ge studenten:

en molekylär förståelse av proteiners struktur, stabilitet,
växelverkan och dynamik
kunskaper om de viktigaste fysikaliska metoderna som används
inom modern proteinvetenskap
praktisk erfarenhet av några av dessa metoder
den kunskapsbas som behövs för att ta del av och kritiskt
bedöma forskningslitteraturen inom proteinvetenskap


Mål
Kunskap och förståelse
För godkänd kurs skall studenten

beskriva proteiners viktigaste fysikalisk-kemiska egenskaper,
såsom struktur, stabilitet, växelverkan och dynamik
förklara dessa egenskaper med hjälp av teoretiska modeller
på molekylär nivå
tolka experimentella resultat från fysikalisk-kemiska
undersökningar av proteiner


Färdighet och förmåga
För godkänd kurs skall studenten

använda fysikalisk-kemiska begrepp och modeller för lösa
problem som rör proteiner
tillämpa sina teoretiska kunskaper på biotekniska och
biomedicinska problemställningar
utnyttja elektroniska proteindatabaser
utföra spektroskopiska mätningar på proteiner


Värderingsförmåga och förhållningssätt
För godkänd kurs skall studenten

ta del av och kritiskt bedöma den vetenskapliga litteraturen
inom proteinvetenskap
kommunicera effektivt med forskare inom proteinvetenskap


Kursinnehåll
Kursen behandlar följande huvudmoment:
Proteiners kemiska uppbyggnad och tredimensionella strukturer:
Strukturbestämning med röntgenkristallografi; Struktur- och
sekvensdatabaser; Bioinformatik.
Karaktärisering av proteiner med optisk spektroskopi:
Fysikaliska principer för och tillämpningar av fluorescens och
cirkulärdikroism spektroskopi.
Polypeptiders konformation: Modeller för polymerkonformation
och konformationsomvandlingar; Konformationsentropi;
Veckningskooperativitet.
Proteiners energetik och stabilitet: Packning; Hydratisering;
Elektrostatik; Termisk och lösningsmedelsinducered denaturering;
Differentiell scanning kalorimetri.
Proteindynamik: Kinetiska modeller; Protonutbyte;
Diffusionskontroll; Proteinveckning; Datorsimulering av
proteiner.
Kärnmagnetisk resonans: Principer för NMR spektroskopi och
relaxation; Bestämning av struktur, växelverkan och dynamik för
proteiner i lösning.
Associationsprocesser: Ligandbindning; Allosteri;
Proteinaggregering; Isoterm titrerkalorimetri;
Ytplasmonresonans.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyget baseras på inlämningsuppgifter (50%) och halvtidsskrivning (50%). Godkända laborationer och muntlig presentation krävs för godkänt betyg. Omexamination (avseende halvtidsskrivningen) sker vid behov genom skriftlig eller muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FAFA05 Fysik - Våglära, termodynamik och atomfysik eller KFKA05 Molekylära drivkrafter 1: Termodynamik
KOKA30 Allmän, oorganisk och organisk kemi eller KOOA15 Allmän kemi


Förutsatta förkunskaper: KFKF01 Molekylära drivkrafter 2: Växelverkan och dynamik
Begränsat antal platser: Nej
Kursen överlappar följande kurser: KFK032
Kurslitteratur

Kurslitteraturen utgörs av kompendiet "Biophysical Chemistry", författat och årligen uppdaterat av lärarna på kursen, samt av laborationshandledningar. För den som vill gå djupare finns i kompendiet ett urval referenser och länkar till litteraturen.


Kontaktinfo och övrigt
Kursansvarig: Kristofer Modig, kristofer.modig@bpc.lu.se
Hemsida: http://www.cmps.lu.se/bpc/education/
Övrig information: Kursen lägger stor vikt vid aktivt bearbetande av kunskapsmaterialet genom självständig problemlösning (inlämningsuppgifter) och laborationsövningar. Fem lektioner ägnas åt forskning inom proteinvetenskap, där studenterna presenterar och kritiskt diskuterar aktuella forskningsresultat.



