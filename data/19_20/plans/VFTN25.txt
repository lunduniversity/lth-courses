
Kursplan 2019/20 VFTN25





Kursplan för
Fastighetsvetenskapliga seminarier
Seminars in Real Estate Science
VFTN25, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning L
Beslutsdatum: 2019-04-04
Allmänna uppgifter
Valfri för: L4
Undervisningsspråk: Kursen ges på svenska

Syfte
Denna kurs syftar till att meddela undervisning i klassiskt
akademiskt manér, med seminariediskussioner mellan väl
förberedda deltagare och högt specialiserade seminarieledare.
Kursen hämtar sina ämnen från lantmäteriprogrammets huvudfåror
fastighetsekonomi och fastighetsrätt. Kursen kan också verka
inspirerande för dem som funderar över ämnen för
examensarbetet.

Mål
Kunskap och förståelse
För godkänd kurs skall studenten

kunna redogöra för innehållet och frågeställningarna i ett
avancerat arbete inom det fastighetsvetenskapliga området.


Färdighet och förmåga
För godkänd kurs skall studenten

kunna föra en avancerad diskussion om fastighetsekonomiska
eller fastighetsrättsliga frågor.


Värderingsförmåga och förhållningssätt
För godkänd kurs skall studenten

kunna ta fram väsentliga frågor att diskutera ur ett givet
skriftligt material och förstå värdet av fastighetsvetenskapliga
diskussioner.


Kursinnehåll
Kursen är uppbyggd av två seminarier per veckan under
kurstiden. Seminarieledarna är inbjudna utifrån och ämnena
växlar mellan åren. En ungefärlig fördelning är att hälften
av seminarierna behandlar fastighetsekonomi (i vid mening) och
hälften fastighetsjuridik (inkl planering och fastighetsbildning).
Ämnena för de enskilda seminarierna skall vara centrala inom
vetenskapsområdet, men bestäms först i anslutning till själva
kursen.
Inför varje seminarium skall omkring 50 sidor text - svensk
eller engelsk - var väl genomlästa. För att säkerställa att
så sker, inleds seminarierna med att en inledare och två
protokollförare lottas fram. Huvuddelen av seminariet skall ägnas
åt en diskussion med deltagarna och seminarieledaren.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Kursen bygger på att deltagarna kommer till minst 85 % av seminarierna väl förberedda, samt skriftliga kommentarer till 100 % av seminarierna. Någon slutexamination görs inte.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF01 National- och företagsekonomi
VFTF10 Fastighetsbildning


Begränsat antal platser: Nej
Kursen kan ställas in: Om färre än 16 anmälda.
Kursen överlappar följande kurser: VFT180, VFT181
Kurslitteratur

Kurslitteraturen bestäms i anslutning till seminarierna av den kursansvarige och seminarieledaren i förening. Den exempelvis bestå av avsnitt ur avhandlingar, betänkanden och rapporter liksom av artiklar eller rättsfall.


Kontaktinfo och övrigt
Kursansvarig: Malin Sjöstrand, malin.sjostrand@lantm.lth.se
Lärare: Klas Ernald Borges, klas.ernald.borges@lantm.lth.se
Hemsida: http://www.lantm.lth.se/utbildning



