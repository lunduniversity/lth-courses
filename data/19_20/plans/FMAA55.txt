
Kursplan 2019/20 FMAA55





Kursplan för
Matematik, linjär algebra
Mathematics, Linear Algebra
FMAA55, 4,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Obligatorisk för: IBYA1, IBYI1, IBYV1, IDA1, IEA1
Undervisningsspråk: Kursen ges på svenska

Syfte
Kursens syfte är att ge en grundläggande introduktion till den
linjära algebran. Särskild fokus läggs på den roll denna spelar
i tillämpningar inom teknikämnen av olika slag, med avsikt att ge
den blivande ingenjören en god grund för vidare studier.

Mål
Kunskap och förståelse
För godkänd kurs skall studenten

med säkerhet kunna lösa linjära ekvationssystem samt visa
förmåga att geometriskt tolka lösningar till sådana system
kunna representera, hantera och räkna med grundläggande
geometriska objekt i tre dimensioner som punkter, vektorer, linjer
och plan
kunna ge prov på en allmän förståelse för matrisbegreppet
samt kunna utföra elementära matrisoperationer och lösa
matrisekvationer.


Färdighet och förmåga
För godkänd kurs skall studenten

kunna demonstrera en god algebraisk räkneförmåga
i samband med problemlösning kunna visa förmåga att
självständigt välja och använda matematiska begrepp och metoder
inom linjär algebra
i samband med problemlösning visa förmåga att integrera
kunskaper från de olika delarna i kursen
kunna visa en elementär förmåga att redogöra för ett
matematiskt resonemang på ett strukturerat och logiskt
sammanhängande sätt.


Kursinnehåll
Linjära ekvationssystem. Vektorer, baser och koordinatsystem.
Ekvationer för linjer och plan i rymden. Skalärprodukt med
tillämpningar. Vektorprodukt med tillämpningar. Matriser.
Linjära avbildningar. Determinanter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: FMA656, FMA425, FMA420, FMA421, FMAA20, FMAB20
Kurslitteratur

Sparr, G: Linjär algebra. Studentlitteratur, 1997, ISBN: 978-91-44-19752-4. Andra upplagan.
Övningar i Linjär algebra. Studentlitteratur, 2016, ISBN: 978-91-44-11607-5. Nionde upplagan.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Lärare: Tanja Kimmerud, tanja.kimmerud@math.lth.se
Hemsida: http://www.maths.lth.se/course/hbglinalg/



