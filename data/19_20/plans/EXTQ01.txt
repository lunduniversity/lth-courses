
Kursplan 2019/20 EXTQ01





Kursplan för
Teoretisk biofysik
Theoretical Biophysics
EXTQ01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: BME5-bf, F4, F4-tf, F4-bm, N4, Pi4
Undervisningsspråk: Kursen ges på engelska

Syfte

Mål
Kunskap och förståelse
För godkänd kurs skall studenten
Cellens uppbyggnad och innehåll: Studenten kan redogöra
för cellens uppbyggnad och dess innehåll av molekyler och
molekylbaserade mekanismer.
Statistiska grundbegrepp och statistisk molekylkinematik:
Studenten kan redogöra för och hantera statistiska fördelningar,
speciellt normalfördelningen, medelvärde och standardavvikelse.
Studenten kan redogöra för och hantera Boltzmann-fördelningen i
ett antal tillämpningar.
Brownsk rörelse, slumpvandring och diffusion: Studenten
kan redogöra för slumpvandringar och kan härleda deras
karakteristiska uppförande. Studenten kan visa hur slumpvandring
leder till diffusionsekvationen, och hur diffusion hör samman med
viskositet. Studenten kan redogöra för ett antal tillämpningar
av diffusion.
Viskösa medier: Studenten kan redogöra för
Reynolds-talet och dess innebörd, för Stokes´ lag och för ett
antal biologiska tillämpningar av strömning i viskösa
medier.
Entropi, fri energi och tvånivåsystem: Studenten kan
redogöra för begreppen statistisk vikt och entropi och sambandet
mellan dem. Studenten kan redogöra för begreppet fri energi och
hantera tvånivåsystem.
Entropiska krafter: Studenten kan redogöra för
begreppen osmotiskt tryck, vätebindningar, hydrofili och
hydrofobi.
Kemiska krafter: Studenten kan redogöra för begreppet
kemisk potential och beskriva kemisk jämvikt. Studenten kan
redogöra för bildandet av miceller och känner till ett antal
tillämpningar.
Makromolekyler: Studenten kan redogöra för
grundläggande strukturbildning hos makromolekyler som proteiner
och DNA.
Molekylära mekanismer och maskiner: Studenten kan
redogöra för nervsignaler eller en valfri molekylär maskin,
exempelvis motorproteiner eller transmembrana jonpumpar.
Exempel på problem som studenten skall kunna lösa efter
genomgången kurs:

Tillämpningar av diffusion (Ficks lag och
diffusionsekvationen).
Viskösa flöden i vaskulära nätverk (Hagen-Poiseuilles
lag).
Töjning som funktion av kraft för kedjor med given längd och
persistenslängd (maskartade kedjor).


Kursinnehåll
Cellens uppbyggnad och innehåll; statistiska grundbegrepp och
statistisk molekylkinematik; brownsk rörelse, slumpvandring och
diffusion; viskösa medier; entropi, fri energi och
tvånivåsystem; entropiska krafter; kemiska krafter;
makromolekyler; molekylära mekanismer och maskiner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker med skriftliga inlämningsuppgifter, muntlig seminarieuppgift samt muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Seminarieuppgift. 
Antal högskolepoäng: 1,5. Betygsskala: UG.  Prestationsbedömning: Godkänd seminarieuppgift. 
Kod: 0217. Benämning: Inlämningsuppgifter. 
Antal högskolepoäng: 2,5. Betygsskala: TH.  Prestationsbedömning: Godkända inlämningsuppgifter. 
Kod: 0317. Benämning: Muntlig tentamen. 
Antal högskolepoäng: 3,5. Betygsskala: TH.  Prestationsbedömning: Muntlig tentamen. 
Antagningsuppgifter
Förutsatta förkunskaper: Obligatoriska kurser inom civilingenjörsprogrammet teknisk nanovetenskap eller motsvarande.
Begränsat antal platser: Nej
Kursen kan ställas in: Om färre än 5 anmälda.
Kursen överlappar följande kurser: TEK267
Kurslitteratur

Rob Phillips, Jane Kondev, Julie Therot, Hernan G. Garcia: Physical Biology of the Cell, second edition. Garland Science , 2013.


Kontaktinfo och övrigt
Kursansvarig: Carl Troein, carl.troein@thep.lu.se
Hemsida: http://www.atp.lu.se/english/education/courses/theoretical_biophysics/



