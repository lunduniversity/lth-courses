
Kursplan 2019/20 MION25





Kursplan för
Teknologistrategier
Technology Strategy
MION25, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: B5, C5, D5, E4-pla, I4-ai, I5-pvs, K5, M4
Undervisningsspråk: Kursen ges på svenska

Syfte
Kursens mål är att skapa en djup kunskap av företags
teknologistrategier i relation till dess affärsmässiga
förutsättningar. Företagandet blir alltmer komplext och det
ställs alltmer krav på att företagen fattar de rätta
strategiska beslut; affärsmässiga och tekniska. För att på
bästa vis förbereda teknologerna på denna utmanande komplexa
miljö och i synnerhet den teknologiska utvecklingen i kombination
med den affärsmässiga, syftar denna kurs till att ge teknologerna
en bred bild av tekniska förändringsprocesser och dessas nära
relation och betydelse för företagens affärsstrategier. Kursen
fokuserar främst på det tidiga innovationsskedet i företag där
höga krav på framsynthet är nödvändigt för att uppnå unika
och varaktiga affärsmässiga konkurrensfördelar.

Mål
Kunskap och förståelse
För godkänd kurs skall studenten

kunna djupare beskriva, förstå och värdera svenska samt
internationella företags teknologi och teknologistrategier. Här
ingår att kunna identifiera, relatera samt utveckla
teknologistrategins modeller och metoder till olika typer av
företagande för att ha möjlighet att fatta korrekta strategiska
och taktiska affärsbeslut.


Färdighet och förmåga
För godkänd kurs skall studenten

ha utvecklat en god fördjupad förmåga till att
självständigt och i team kunna genomföra en avancerad
teknologistrategianalys s.k. teknologisk SWOT. Här ingår att
kunna identifiera, beskriva, förklara samt förstå inkl värdera
i synnerhet teknologins relation och betydelser till dess
affärsstrategier.
självständigt och i team samla in och integrera teknisk,
finansiell och övrig affärsmässig information.
kunna omvandla ovanstående till kunskap som ligger till grund
för olika beslut; interna och externa.
kunna aktivt samverka (inkl presentera) ett
teknologistrategiprojekt med ett företag eller organisation.

Konkreta områden som berörs är:

teknologisk SWOT
omvärlds-, resurs- och kompetensanalys
utformning av teknologistrategi
managementplan
riskanalys

Efter kursen skall teknologen kunna använda etablerade begrepp
och facktermer för att på ett ledigt och tydligt sätt
kommunicera muntligen och skriftligen med andra funktioner inom
företaget och i dess svenska och internationella
marknadsnätverk.

Kursinnehåll
Teknisk förändring: mönster och modeller
Teknologerna ges en bred bild av tekniska utvecklings- och
förändringsprocesser samt dess implikationer för företags
affärsstrategier. Vi diskuterar olika innovationsprocesser och
faser av teknologisk utveckling (teknologiska skiften och
paradigm). Vi betonar sambanden mellan förändringar i teknologins
kunskapsbas och företagsstrategier i relation till olika
industriella strukturförändringar.
Teknisk framförhållning
Utveckling av långsiktiga teknologistrategier bygger oundvikligen
på antaganden om framtida teknologiska och marknadstrender. Kan
dessa antaganden göras mera realistiska genom tillämpning av
formaliserade metoder? Vilka tidshorisonter är lämpliga? Vi gör
en systematisk genomgång av både kvantitativa och kvalitativa
metoder (inkl. scenariokonstruktion) för teknisk framsyn och
teknikvärdering. Speciell vikt fästes vid integrering av teknisk
framsyn i företagets beslutsprocesser och FoU-planering.
Strategiska beslut och beslutsprocesser
Detta delmoment fokuserar främst på strategiska överväganden
som företagsledningar bör innefatta i sin beslutsprocess för att
formulera sin affärsstrategi. Det kan t.ex. gälla beslut om nya
produkter, tjänster och system. Det kan även gälla att
vidareutveckla de befintliga för att på ett bättre sätt än nu
möta förändrade krav från marknaden. Vi diskuterar här olika
beslutsöverväganden som syftar till att stimulera och
kvalitetssäkra strategiska beslut i företag.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av två delar: Projektarbete (större case) som genomförs i grupp om maximalt fyra studenter samt skriftlig individuell tentamen av kursens litteratur. Slutbetyget är en viktning av praktikfallsbetyget (60 %) och den skriftliga individuella litteraturtentamen(40%). Obligatoriska moment: Internat, caseseminarier, gästföreläsningar samt presentation och diskussion av det större projektet/caset.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Projekt. 
Antal högskolepoäng: 3. Betygsskala: UG.  Prestationsbedömning: Denna del kan ge 60 poäng, av totalt 100 poäng för kursen. 
Kod: 0212. Benämning: Tentamen. 
Antal högskolepoäng: 4,5. Betygsskala: UG.  Prestationsbedömning: Maxpoäng på denna del är 40 poäng, av totalt 100 p på kursen. 
Antagningsuppgifter
Förkunskapskrav:
MIO012 Industriell ekonomi, allmän kurs eller MIOA01 Industriell ekonomi, allmän kurs eller MIOA12 Industriell ekonomi, allmän kurs eller MIOA15 Industriell ekonomi, allmän kurs


Förutsatta förkunskaper: MIOF01 Marknadsföring och globalisering/MIOF15 Marknadsföring, MIO022/MIOF20 Företagsorganisation.
Begränsat antal platser: Nej
Kursen överlappar följande kurser: MIO090
Kurslitteratur

Asplund, C-J (2010). Articles (selection) Industrial management and logistics, LTH.
Dodgson, M, Gann and Salter, A. The Management of Technological Innovation: Strategy and practice. Oxford University Press, 2008 (eller senaste version). ISBN 978-0-19-920853.
Matheson, D and Matheson, J: The smart organization. Creating value through strategic. R & D. Harvard Business School Press, 1998 (eller senaste version). ISBN 0-87584-765-x.


Kontaktinfo och övrigt
Kursansvarig: Carl-Johan Asplund, Carl-Johan.Asplund@iml.lth.se
Hemsida: http://www.pm.lth.se



