
Kursplan 2019/20 KBTF10





Kursplan för
Miljöbioteknik
Environmental Biotechnology
KBTF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Bioteknik. 
Alternativobligatorisk för: MBIO1
Valfri för: B4-pt, MLIV1, W4-p
Undervisningsspråk: Kursen ges på engelska

Syfte
Syftet med kursen är att ge en överblick över hur man med
biotekniska medel kan få oönskade ämnen ur cirkulation i
miljön, samt hur man kan ersätta fossila råvaror med mer
miljöanpassade alternativ. I kursen ska praktiska och
teoretiska aspekter komplettera varandra och ge en fördjupad
förståelse för hur cellulära/molekylära processer
kan utnyttjas i tekniska tillämpningar.

Mål
Kunskap och förståelse
För godkänd kurs skall studenten
Förstå de olika biotekniska metoder som beskrivs i kursen.
Dessa ska kunna beskrivas på både ett teoretisk och praktiskt
plan, med förståelse för metodens styrkor och svagheter.
Beräkningar och dimensioneringar av miljöbiotekniska processer
ingår också i de färdigheter som testas både praktiskt och
teoretiskt.

Färdighet och förmåga
För godkänd kurs skall studenten

genomföra ett projekt där hon/han på ett rationellt sätt
och med bas i kursens teoretiska del ska välja metod för att
lösa ett givet miljöproblem. Detta kan komma att ske antingen
genom laborationsövningar, då problemet presenteras i form av
förorenat vatten eller markprov, eller genom att studenten
erhåller uppgifter om ett faktiskt miljöproblem, och presenterar
ett förslag till renings/saneringsmetod.
på ett tydligt sätt skriftligen kunna rapportera sina
erfarenheter och slutsatser av projektet.
praktiskt och teoretiskt uppvisa färdighet i att genomföra
beräkningar och dimensioneringar av biotekniska processer.


Värderingsförmåga och förhållningssätt
För godkänd kurs skall studenten

på ett tydligt sätt muntligen kunna presentera sina
erfarenheter och slutsatser av projektet för resten av gruppen,
samt muntligen diskutera och kritiskt värdera de metoder som
presenteras av andra studenter.


Kursinnehåll
I kursen ska praktiska och teoretiska aspekter komplettera
varandra och ge en fördjupad förståelse för hur
cellulära/molekylära processer kan omsättas i tekniska
tillämpningar.
Kursen belyser praktiska och teoretiska aspekter på biologisk
nedbrytning/borttagning av föroreningar i vatten och mark.
Dessutom beskrivs hur man med biotekniska metoder kan ersätta
fossila råvaror med förnybara i produktion både av kemikalier
och energibärare. Analys och detektering är jämte en god
förståelse för processerna viktiga inslag för att kunna skapa
effektiva saneringsprocesser. I kursens föreläsningsdel ingår
följande delar:
 

en översikt av biokemiska grundförutsättningar:
enzymologiskt/mikrobiologiskt.
aerob och anaerob vattenrening med speciell tonvikt på
biologiskt syreförbrukande substanser och näringsämnen
mikrobiell nedbrytning av industriella problemkemikalier
produktion av energibärare från avloppsvatten, fasta avfall
samt grödor och växtodlingsrester.
möjligheterna för biologisk respektive kemisk/fysikalisk
marksanering
produktion av biologiskt nedbrytbara ersättningskemikalier
t.ex. ytaktiva ämnen, jonbytare, plast m.fl.

Som föreläsare på kursen engageras både forskare som
representerar den miljöbiotekniska forskning som bedrivs vid
Lunds Universitet samt representanter från miljöbiotekniska
företag i regionen. Kommersiella miljöbiotekniska tillämpningar
presenteras genom studiebesök på företag i regionen.
Ett projektarbete genomförs där studenten med bas i kursens
teoretiska del ska välja metod för att lösa ett givet
miljöproblem. Detta kan komma att ske antingen genom
laborationsövningar eller genom att studenten erhåller uppgifter
om ett faktiskt miljöproblem, och presenterar ett förslag till
renings/saneringsmetod.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftligt prov samt skriftlig projektrapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Miljöbioteknik. 
Antal högskolepoäng: 4,5. Betygsskala: UG.  Prestationsbedömning: Skriftlig tentamen. 
Kod: 0217. Benämning: Laboration. 
Antal högskolepoäng: 3. Betygsskala: UG.  Prestationsbedömning: Laborationsrapport. 
Antagningsuppgifter
Begränsat antal platser: 27
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: KBT080
Kurslitteratur

Kompendier och material som delas ut under kursen.


Kontaktinfo och övrigt
Kursansvarig: Javier Linares-Pastén , javier.linares-pasten@biotek.lu.se
Kursansvarig: Eva Nordberg-Karlsson, Eva.Nordberg_Karlsson@biotek.lu.se
Hemsida: http://www.biotek.lu.se/kbt080



