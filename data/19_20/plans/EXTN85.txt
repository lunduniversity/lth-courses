
Kursplan 2019/20 EXTN85





Kursplan för
Spridningsmetoder
Scattering Methods
EXTN85, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Valfri för: BME4, F4, F4-aft, N4
Undervisningsspråk: Kursen ges på engelska

Syfte
Kursens syfte är att ge grundläggande kunskaper om olika
spridningsmetoder och hur dessa kan användas för att studera
struktur och dynamik i kolloidala system.

Mål
Kunskap och förståelse
För godkänd kurs skall studenten

förstå och förklara grundprinciperna för statiska
spridningsexperiment samt vilken information man kan erhålla från
sådana experiment,
förstå och förklara grundprinciperna för dynamiska
ljusspridningsexperiment samt vilken information man kan erhålla
från sådana experiment,
ha kunskap om och kunna beskriva de experimentella
uppställningarna vid ljusspridning samt vid lågvinkelspridning av
röntgenstrålning och neutroner.


Färdighet och förmåga
För godkänd kurs skall studenten

kunna tolka resultat av statiska spridningsexperiment från
kolloidala dispersioner i termer av strukturfaktorer och
formfaktorer,
kunna tolka resultat av experiment i dynamisk ljusspridnings
från kolloidala dispersioner,
kunna med dator simulera den statiska spridningen från en
dispersion av sfäriska kolloidala partiklar.


Kursinnehåll
Föreläsningar: Kursen startar med grundläggande
spridningsteori och en härledning av den statiska spridningen
från dispersioner av sfäriska kolloidala partiklar. Därefter
följer en genomgång av olika experimentella metoder. De metoder
som behandlas på kursen är lågvinkelröntgenspridning,
lågvinkelneutronspridning samt statisk och dynamisk ljusspridning.
Kursen avslutas med en behandling av dynamiska spridningsmetoder
med tonvikt på dynamisk ljusspridning.
Laborationer. I laborationer studeras diffraktion från olika
spalter och gitter samt röntgen spridning och statisk och dynamisk
ljusspridning från kolloidala dispersioner.

Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Skriftlig tentamen, obligatoriska laborationer och inlämningsuppgifter. Slutbetyget på kursen avgörs genom betyg på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Obligatoriska kurser i matematik.
Begränsat antal platser: Nej
Kursen överlappar följande kurser: KEMM37
Kurslitteratur

Enligt fastställd litteraturlista, vilken skall finnas tillgänglig på institutionens hemsida senast fem veckor före kursstart.


Kontaktinfo och övrigt
Kursansvarig: Anna Stradner, anna.stradner@fkem1.lu.se
Hemsida: http://www.kemi.lu.se/utbildning/avancerad/kemm67
Övrig information: Kursen ges av naturvetenskapliga fakulteten (KEMM67) och följer inte läsperiodsindelningen.



