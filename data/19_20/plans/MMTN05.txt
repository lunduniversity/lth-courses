
Kursplan 2019/20 MMTN05





Kursplan för
Tillverkningssystem, fortsättningskurs
Flexible Manufacturing Systems, Advanced Course
MMTN05, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Obligatorisk för: MPRR1
Valfri för: I4-pr, M4-prr
Undervisningsspråk: Kursen ges på engelska

Syfte
Kursen skall stärka förståelsen för den viktiga länk som
finns mellan teknik och ekonomi, ge kunskap för att tillämpa
ekonomiska villkor som ett styrmedel för produktionsutveckling och
formulera en produktionsutvecklingsstrategi för ett givet
produktionsavsnitt. Vidare skall kursen tydliggöra det ömsesidiga
beroendet mellan produktutveckling inklusive materialval,
tillverkningsprocess och hållbara tillverkningssystem.

Mål
Kunskap och förståelse
För godkänd kurs skall studenten
• Behärska och tillämpa den grundläggande ekonomiska
teorin för framtagning av produktionsutvecklingsstrategier.
• Behärska beräkningsprinciper för tillverkningskostnaden i
ett produktionsavsnitt där alla väsentliga faktorer beaktas samt
ha kännedom om olika nyckeltal som beskriver ett
produktionssystems prestanda.
• Behärska hanteringen och anpassningen av insamlade
produktionsdata för ekonomiska modeller.
• Kunna redogöra för verktyg och principer för en
fortlöpande produktionsutveckling bl.a. baserat på konceptet Lean
Production och Next Step.
• Ha insikt om de krav som måste ställas på ett hållbart
tillverkningssystem.
• Ha insikt och förståelse för hur man utvärderar olika
tillverkningssystem bl.a. knutet till området industriellt
inköp.

Färdighet och förmåga
För godkänd kurs skall studenten
• Kunna ekonomiskt analysera och föreslå vägar för olika
produktionsutvecklingsscenarier.
• Praktiskt kunna planera, sätta upp och genomföra en
systematisk produktionsanalys inklusive statistisk analys av
erhållet resultat.
• Kunna bedöma olika typer av produktionssystem i ett tekniskt
och ekonomiskt perspektiv samt ur ett totalt
hållbarhetsperspektiv.

Kursinnehåll
Kursen tydliggör ytterligare den viktiga länken som finns
mellan ekonomi och teknik. Kursen har fokus på att tillämpa de
kunskaper som erhållits från tidigare kurs bl.a.
Tillverkningssystem (MMT 045). Ett större projektarbete görs i
samarbete med närliggande industri. Vidare ger kursen fördjupade
kunskaper om nyckeltal (KPI:er), ekonomisk analys av
balanseringsförluster, optimal bemanning och optimal automation.
Fördjupade studier görs även av hela samspelet mellan
produktutveckling och produktion, sambanden mellan
produktutvecklingsstrategi och investeringsstrategi, omvärldens
produktionsförutsättningar särskilt tillväxtländernas,
teknologiöverföring mellan produktägare och underleverantörer,
bedömning av olika tillverkningssystem ur
produktionssäkerhetssynpunkt då främst avseende kvalité och
leveranssäkerhet samt en introduktion till flödessimulering med
tillhörande analyshjälpmedel.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig hemtentamen samt löpande examination under kursens gång i form av inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMT045/MMTN30 Tillverkningssystem


Förutsatta förkunskaper: MMT012/MMTF20 Tillverkningsmetoder eller MMTA05 Industriella produktionssystem.
Begränsat antal platser: Nej
Kurslitteratur

Ståhl, Jan-Eric: Industriella tillverkningssystem del II. KFS i Lund AB.


Kontaktinfo och övrigt
Kursansvarig: Professor Jan-Eric Ståhl, jan-eric.stahl@iprod.lth.se
Hemsida: http://www.iprod.lth.se



