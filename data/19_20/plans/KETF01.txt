
Kursplan 2019/20 KETF01





Kursplan för
Transportprocesser
Transport Phenomena, Basic Course
KETF01, 9 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: B2, K2
Undervisningsspråk: Kursen ges på svenska

Syfte
Syftet med kursen är att utifrån en naturvetenskaplig bas
överföra molekylära processer till makroskopiska processer, som
på ett ingenjörsmässigt sätt, tillämpas på storskaliga
fenomen hämtade från kemitekniska, biotekniska och ekologiska
system.

Mål
Kunskap och förståelse
För godkänd kurs skall studenten

Förklara kraft och tryck inom hydrostatiken utifrån fysikens
grundbegrepp.
Kunna definiera begreppen impuls-, värme- och
masstransport.
Kunna förklara på vilka sätt impuls, värme och massa kan
transporteras.
Kunna identifiera hastighetsbestämmande steg och vad som är
den drivande kraften för respektive process.


Färdighet och förmåga
För godkänd kurs skall studenten

Tillämpa impulstransport på strömningsproblem genom
teoretisk och praktisk problemlösning.
Tillämpa värmetransport på värmeväxlingsproblem genom
teoretisk och pratisk problemlösning.
Tillämpa masstransport på diffusion i vätskor och gaser
genom teoretisk och pratisk problemlösning.
Tillämpa samtidig värme- och masstransport på systemet
luft/vatten genom teoretisk och pratisk problemlösning.
Använda beräkningsprogram för att lösa problem inom impuls-
värme- och masstransport.


Kursinnehåll
Kursen behandlar impuls-, värme- och masstransport med
tillämpningar hämtade både från kemitekniska och biotekniska
system.
Följande områden behandlas:

Impulstransport: grundläggande strömningslära, reologi,
rör- och pumpsystem, gränsskiktsströmning, omströmmade kroppar,
sedimentering
Värmetransport: grundläggande värmeöverföring,
värmeväxlare, strålning, instationär värmetransport.
Masstransport: grundläggande masstransport, diffusion av gaser
och vätskor, instationär masstransport, analogier,
omrörning, massväxlare, skrubber
Samtidig mass- och värmetransport: Mollierdiagram,
våttemperatur, luftkonditionering, kyltorn.

För att möjliggöra studier av större system som innehåller
flera olika delprocesser ingår projektuppgifter i kursen. 
Genom praktisk problemlösning vid laborationer tränas den
ingenjörsmässiga problemlösningsförmågan samtidigt som den
grundläggande teorin konkretiseras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker genom skriftlig tentamen, projektuppgifter och laborationer. Slutbetyget ges av betyget på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Transportprocesser. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen.  Delmomentet omfattar: Impulstransport: grundläggande strömningslära, reologi, gränsskiktsströmning, omströmmade kroppar, sedimentering.
Värmetransport: grundläggande värmeöverföring, värmeväxlare, strålning, instationär värmetransport. 
Masstransport: grundläggande masstransport, diffusion av gaser och vätskor, instationär masstransport, analogier, omrörning, massväxling. 
System luft/vatten 
Kod: 0216. Benämning: Laborationer i transportprocesser. 
Antal högskolepoäng: 2. Betygsskala: UG.  Prestationsbedömning: Aktivt deltagande i laborationer.  Delmomentet omfattar: Praktisk problemlösning vid laborationer tillämpat på impuls- värme- och masstransport. 
Kod: 0316. Benämning: Projektuppgifter i transportprocesser. 
Antal högskolepoäng: 1,5. Betygsskala: UG.  Prestationsbedömning: Aktivt deltagande i projektuppgifter.  Delmomentet omfattar: I kursen ingår projektuppgifter hämtade från strömningslära, värmetransport respektive masstransport. 
Antagningsuppgifter
Förutsatta förkunskaper: KETA10 Processberäkningar eller KLGA01 Livsvetenskapliga processer med beräkningar samt KFKA05 Molekylära drivkrafter 1: Termodynamik.
Begränsat antal platser: Nej
Kursen överlappar följande kurser: KAT090
Kurslitteratur

Transportprocesser , Föreläsningar. Kemiteknik, LTH, 2017.
Transportprocesser, Exempelsamling. Kemiteknik, LTH, 2017.
Department of Chemical Engineering: Handbook. 2017.


Kontaktinfo och övrigt
Kursansvarig: Professor Bernt Nilsson, Bernt.Nilsson@chemeng.lth.se
Hemsida: https://www.lth.se/chemeng/ketf01/



