
Kursplan 2019/20 VVRN30





Kursplan för
Kusthydraulik
Coastal Hydraulics
VVRN30, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Huvudområde: Vattenresurshantering. 
Valfri för: MWLU2, V5-vr, W5-vr
Undervisningsspråk: Kursen ges på engelska

Syfte
Kursen avser att förmedla kunskaper inom områdena
kusthydraulik, kustnära sedimenttransport och kustförvaltning.
Inom kusthydrauliken ligger tonvikten på vindgenererade vågor och
de krafter som dessa vågor åstadkommer i den kustnära zonen.
Avsnittet om kustnära sedimenttransport behandlar
transportprocesser under inverkan av vågor och strömmar.
Kustförvaltning behandlar dels olika metoder för att skydda
kuster mot erosion, dels strategier för att planera och förvalta
kusten i ett bredare samhällsperspektiv. Kursen har som
målsättning att förmedla såväl grundläggande kunskap om de
styrande fysikaliska processerna som övergripande strategier där
kustprocesser ses som en del av samhället. Kursen utgör en av
kurserna vid en avslutande specialisering inom vattenområdet för
V och W och inom internationella mastersprogrammet
Vattenresurser.

Mål
Kunskap och förståelse
För godkänd kurs skall studenten

ha fördjupade kunskaper och kunna förklara och använda
grundbegrepp inom kusthydraulik, kustnära sedimenttransport och
kustförvaltning.
ingående kunna beskriva processen för bildandet av
vindgenererade vågor och de krafter som dessa vågor åstadkommer
i den kustnära zonen.
kunna beräkna effekter av vågverkan, sedimenttransport och
vattenstånd och förutsäga deras inverkan på konstruktioner och
naturliga formationer i kustzonen, på säväl kort som lång
sikt.
kunna relatera problem med kusterosion och översvämningsrisk
till kustplaneringsprocessen.
kunna sätta in ett ingenjörsmässigt kustproblem i ett
bredare samhällsperspektiv.


Färdighet och förmåga
För godkänd kurs skall studenten

kunna genomföra tekniska utredningar och utvärderingar om
frågeställningar rörande vågmekanik,
sedimenttransport, kusterosion och översvämningar.
kunna sätta in tekniska frågeställningar kring
kusthydrauliska problem i ett bredare sammanhang om
kustzonsförvaltning
kunna bedöma och muntligt och skriftligt presentera
kusthydrauliskt utredningsmaterial för såväl tekniker som
ekonomer, samhällsvetare, jurister och politiker.
visa förmåga att självständigt söka och värdera relevant
information och data rörande kusthydrauliska problem.


Värderingsförmåga och förhållningssätt
För godkänd kurs skall studenten

ha tillägnat sig ett mångfacetterat förhållningssätt där
lösningen på kusthydrauliska problem ingår som en del i en
integrerad samhällsprocess tillsammans med en
rad frågeställningar rörande ekonomi, juridik, politik och
sociala förhållanden.
ha tillägnat sig förmågan att kunna kommunicera tolkningar
och lösningar av olika ingenjörsmässiga kustproblem muntligt
och skriftligt för olika samhällsgrupper.


Kursinnehåll

kusthydrauliska problem: Vågteori inklusive fenomen såsom
uppgrundning, refraktion, diffraktion, reflektion och vågbrott.
Statistisk vågteori och beräkning av vågor genererade av vind.
Kustnära strömmar samt vattenståndsvariationer och dess orsaker.
Krafter på konstruktioner till följd av brytande och
icke-brytande vågor. Dimensionering och utformning av kustnära
konstruktioner.
kustnära sedimenttransport: Grundläggande
sedimenttransportprocesser, morfologiska respons, kustparallell
transport, transport vinkelrätt mot kusten, modellering av
kustutveckling.
kustförvaltning: Integrerad kustzonsförvaltning, GIS,
klassificering av kuster, kustskyddsstrategier,
utformningsaspekter, kustskyddsteknik.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Inlämningsuppgifter och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VVR090/VVRN35 Hydromekanik. (Kan läsas parallellt).
Begränsat antal platser: 35
Urvalskriterier: Antal poäng som återstår till civilingenjörsexamen.Förtur ges till studenter vars program har kursen listad i läro- och timplanen.
Kursen överlappar följande kurser: VVR040
Kurslitteratur

US Army Corps of Engineers: Shore Protection Manual.
Hanson, H.: Coastal Engineering Issues in Coastal Zone Management.
Hanson, H.: Sediment Transport and Coastal Protection.
Hanson, H.: Exempelsamling.


Kontaktinfo och övrigt
Kursansvarig: Professor Hans Hanson, Hans.Hanson@tvrl.lth.se
Hemsida: http://www.tvrl.lth.se/utbildning/courses/



