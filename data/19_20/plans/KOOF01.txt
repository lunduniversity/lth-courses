
Kursplan 2019/20 KOOF01





Kursplan för
Tillämpad vattenkemi
Applied Aquatic Chemistry
KOOF01, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: W2
Undervisningsspråk: Kursen ges på engelska

Syfte
Många yrkesverksamma civilingenjörer i ekosystem arbetar med
vattenresurshantering, vattenrening, markfrågor och
myndighetsutövning där vattenfrågor spelar en stor roll. Inte
minst är kemiska, biologiska och ekologiska frågor ständigt
aktuella. Förmågan att kombinera kunskap om vattenkemi i
naturliga system med en gedigen kompetens i teknik och ekologi gör
civilingenjören i ekosystemen unik. Den breda arbetsmarknaden inom
näringsliv och offentlig sektor ställer också stora krav på
förmåga att kommunicera effektivt med medarbetare, kunder och
allmänhet på engelska.

Att ge nödvändig kunskap om vattenkemiska processer och de
modeller som finns för att ge en förståelse för samspelet
mellan människa och den akvatiska miljön. Kursen syftar också
till att ge förmåga att värdera miljöfrågeställningar från
ett naturvetenskapligt betraktelsesätt i arbetsliv och
samhällsdebatt.

Mål
Kunskap och förståelse
För godkänd kurs skall studenten

ha god kännedom om pH-begreppet och buffertsystem samt se
sambanden till naturliga system
känna till de grundläggande vattenkemiska begrepp såsom ANC,
alkalinitet, DOC, löslighet och redoxpotential
känna till termodynamikens koppling till elektrokemi och dess
användning inom vattenkemi
tolka och lösa problem och frågeställningar
med vattenkemiska modeller


Färdighet och förmåga
För godkänd kurs skall studenten

planera och utföra beräkningar för den vattenkemiska
modellen med MATLAB
teckna elektrokemiska celler och analysera förloppen för
elektrokemiska processer med speciell tillämpning inom
vattenkemin, tex potential/Eh – diagram
visa förmåga att klart och tydligt redovisa vattenkemiska
laborationer i rapportform


Värderingsförmåga och förhållningssätt
För godkänd kurs skall studenten

kunna redovisa och tolka beräkningar i rapportform på ett
logiskt och relevant sätt
ha ökad förmåga att presentera projekt som genomförts samt
diskutera resultaten med kursledning och kursdeltagare


Kursinnehåll
Kursen tar upp vattenkemiska jämviktsprocesser såsom
syra/bas-reaktioner, gas/vätske-reaktioner, buffertsystem,
titreringsstrategier, fast fas/vätske-reaktioner, redoxprocesser
samt redoxbuffring. En beräkningsteknisk metodik för komplexa
vattenkemiska system utvecklas under kursens gång. Stor vikt
läggs vid studentens förmåga att självständigt tolka
vattenkemiska processer, system och beräkningar och att lösa
verklighetsnära vattenkemiska uppgifter. Ett centralt pedagogiskt
element är att studenterna stödjer varandras inlärning genom
aktivt och reflekterande arbete i grupp. Laborationerna är
obligatoriska och syftar till att ge en personlig upplevelse av de
kemiska processer som hanteras teoretiskt, samt insikt i hur
kemiska analyser hanteras i arbetslivet. Arbete med problemlösning
och kommunikation spelar således en stor roll vid inlärning av
kursen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kvantitativ och kvalitativ bedömning av inlämnad arbetsbok bestående av vattenkemiska beräkningsuppgifter med teori, metodbeskrivningar, beräkningar, resultat och tolkningar. Den kvalitativa bedömningen grundas på korrekthet, fullständighet, komplexitet och kreativitet. Godkända enskilda och gruppvisa laborationer och laborationsredogörelser.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0109. Benämning: Laborationskurs. 
Antal högskolepoäng: 1. Betygsskala: UG.  Prestationsbedömning: Godkända laborationer och projekt.  Delmomentet omfattar: Omfattar laborationer i vattenkemi samt laborationer och projektarbete i atmosfärskemi 
Kod: 0209. Benämning: Vattenkemi. 
Antal högskolepoäng: 4. Betygsskala: TH.  Prestationsbedömning: Kontinuerlig examination i form av arbetsbok med beräkningar och kommentarer. Godkända laborationer och projekt. Slutbetyg viktas mellan kursdelarna.  Delmomentet omfattar: Kontinuerlig examination i form av arbetsbok med beräkningar och kommentarer. 
Antagningsuppgifter
Förutsatta förkunskaper: KASA01 Grundläggande kemi och FAFA70 Energi- och omvärldsfysik.
Begränsat antal platser: Nej
Kursen överlappar följande kurser: KOO090
Kurslitteratur

Atkins P.; Jones L.; Laverman L.: Chemical Principles – The quest for insight, 7:e uppl. WH Freeman , 2016, ISBN: 9781464183959.
Warfvinge, P: Kompendium i tillämpad vattenkemi.(Uppdaterad version av kompendiet varje läsår.).


Kontaktinfo och övrigt
Kursansvarig: Prof. Per Warfvinge, per.warfvinge@chemeng.lth.se
Kursansvarig: Dr. Johan Reimer, johan.reimer@kemi.lu.se
Hemsida: http://www.kilu.lu.se/cas/education/undergraduate-education/ekosystemteknik/
Övrig information: Närvaro vid första undervisningstillfället är obligatorisk.



