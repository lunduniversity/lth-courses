
Kursplan 2019/20 EITA05





Kursplan för
Teknikhistoria
History of Technology
EITA05, 4,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Valfri för: B4, BI4, BME4, C4, D4, E4, F2, I4, K4, N2, Pi4, W3
Undervisningsspråk: Kursen ges på svenska

Syfte
Syftet med kursen är att genom historiska exempel från teknik,
samhällsvetenskap och naturvetenskap, ge en insikt om och
förståelse för möjligheterna och begränsningarna i dagens och
morgondagens teknikutveckling. Kursen kopplar också den tekniska
utvecklingen till människans villkor och samhällets utveckling i
vid bemärkelse och integrerar därigenom många vetenskaper.

Mål
Kunskap och förståelse
För godkänd kurs skall studenten

ha tillägnat sig en förståelse för teknikens utveckling och
hur människan utnyttjar teknik idag


Färdighet och förmåga
För godkänd kurs skall studenten

ha fått träning i och vana vid att skriva reflekterande
essäiska texter av mindre teknisk natur baserade på
föreläsningar och seminarier
kunna bearbeta och strukturera nytt stoff intellektuellt och
därigenom tillägna sig en mogen kunskap


Värderingsförmåga och förhållningssätt
För godkänd kurs skall studenten

kunna relatera den tekniska utvecklingen till övriga
historiska förlopp som påverkat samhället och förstå denna
växelverkan


Kursinnehåll
Historiska exempel från olika områden av teknik-, natur- och
samhällsvetenskap flätas samman för att ge en allmänorientering
och illustrera den idéhistoriska utvecklingen. Kursen är därför
i stor utsträckning baserad på medverkan av gästföreläsare
från skilda ämnen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyget 3 krävs aktiv närvaro vid minst 75 % av föreläsningarna och seminarierna, vardera med godkänd personlig reflektion. För betyget 4 eller 5 krävs dessutom godkänt enskilt arbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: GEMA50, TNX160
Kurslitteratur

Hansson S: Den skapande människan , Om människan och tekniken under 5000 år. Studentlitteratur , 2002, ISBN: 91-44-02148-8.
Nielsen K, Nielsen H, Jensen H S: Skruen uden ende, Den vestlige teknologis historie 3. udgave. Nyt Teknisk Forlag, 2005, ISBN: 87-571-2516-3.
Kursstenciler.


Kontaktinfo och övrigt
Kursansvarig: Kaan Bür, kaan.bur@eit.lth.se
Hemsida: http://www.eit.lth.se/kurs/eita05
Övrig information: Föreläsningar och seminarier under i huvudsak måndagskvällar hela våren.



