
Kursplan 2019/20 VBEF01





Kursplan för
Projektledning
Project Management
VBEF01, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Huvudområde: Teknik. 
Alternativobligatorisk för: V3
Valfri för: IBYI3, IBYV3, RH4
Undervisningsspråk: Kursen ges på svenska

Syfte
Kursen syftar till att ge studenterna grundläggande kunskaper i
projektledning, projektstyrning och projektorganisation. På
projektnivå skall kursen ge en förståelse för ledning av
projekt, formulering av projektmål samt planering, utförande,
uppföljning och utvärdering. Dessutom en ökad kunskap för
ledning och organisering av projektarbetet samt grupprocesser,
ledarskap och etik

Mål
Kunskap och förståelse
För godkänd kurs skall studenten

ha lärt sig grundläggande begrepp inom projektledning
ha skaffat sig grundläggande förståelse för ledning,
styrning och organisation av projekt i olika företags- och
organisationskontexter
ha skaffat sig kunskaper om rollen som projektledare
ha kunskaper om hur projekt initieras, planeras, genomförs,
styrs och avslutas
ha förståelse för projektprocesser och om de svårigheter
som kan uppstå i en projektgrupp


Färdighet och förmåga
För godkänd kurs skall studenten

ha utvecklat viss förmåga att driva projekt
kunna hantera metoder för planering av projekt genom att, i en
projektledningsplan, integrera definition av projektomfattning,
tid, kostnad, personella resurser, kvalitetsledning, kommunikation,
risk och upphandling


Värderingsförmåga och förhållningssätt
För godkänd kurs skall studenten

ha utvecklat sin medvetenhet och personliga förhållningssätt
till projekt som arbetsform
ha utvecklat sin förmåga att värdera
projektledningsplaner


Kursinnehåll
Kursen omfattar föreläsningar och
övningar. Föreläsningarna innehåller bl a genomgångar inför
övningarna till genomförda projektuppgifter.  I kursen
påbörjas också ett arbete med ett tillämpningsprojekt.
Projektarbetet bedrivs i mindre grupper. Kursen avslutas med
dugga, skriftlig inlämning och muntlig projektredovisning.
I kursen behandlas datorstöd och hjälpmedel för att hantera
de ovan nämnda kunskapsområdena.
I ett projektexempel skall studenterna visa att de kan tillämpa
projektledning i ett konkret projekt. Tyngdpunkten i detta moment
är att se på helheten i projektet. Ett viktigt inslag är att
studenterna skall kunna redovisa och motivera sina förslag i form
av en projektledningsplan.
Studenterna ska även lämna in   projektdagok.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Betyget baseras på tentamen, inlämningsuppgifter, seminarier, projektuppgifter och andra kompletterande dokument, t ex projektdagbok. Samtliga inlämningsuppgifter och seminarier  skall vara godkända för erhållande av slutbetyg. Slutbetyg består till 50 % av betyget på projektuppgifter och till 50 % av resultatet från skriftlig individuell tentamen. 



Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VBE110
Kurslitteratur

Bo Tonnquist: Projektledning upplaga 7. Sanoma Utbildning , 2018, ISBN: 9789152354988.
Hansson B, Olander S, Landin A, Aulin R & Persson U: Byggledning , Projektering. Studentlitteratur AB, Lund, 2015, ISBN: 978-91-44-10572-7.


Kontaktinfo och övrigt
Kursansvarig: Radhlinah Aulin, radhlinah.aulin@construction.lth.se
Kursadministratör: Christina Glans, christina.glans@construction.lth.se
Hemsida: http://www.bekon.lth.se/utbildning/grundutbildning/
Övrig information: Obligatoriska moment i kursen kan förekomma.
Vissa moment i kursen kan ges på engelska.



