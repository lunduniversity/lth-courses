
Kursplan 2019/20 MVKN55





Kursplan för
Avancerade förbränningsmotorkoncept
Advanced Combustion Engine Concepts
MVKN55, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-tt
Undervisningsspråk: Kursen ges på begäran på engelska

Syfte
Målet med kursen är att, utgående från utmaningar för
förbränningsmotorn, presentera sätt att förbättra
förbränningsmotorn, avancerade koncept och alternativ; och
tillhandahålla verktyg för att undersöka dem.

Mål
Kunskap och förståelse
För godkänd kurs skall studenten

kunna förklara hur avancerade otto- och dieselmotorer är
utformade och hur man bedömer deras styrkor och svagheter
kunna förklara resonemangen bakom alternativa motorkoncept och
bränslen samt vilka utmaningar som måste övervinnas för att de
ska bli konkurrenskraftiga.

 

Färdighet och förmåga
För godkänd kurs skall studenten

kunna använda kommersiell datorprogramvara för
gasväxlingssimulering i förbränningsmotorer
kunna utföra värmefrigörelseberäkning baserat på
cylindertryckdata
i grupp, med handledning, kunna utföra mätningar av
cylindertryck som funktion av vevvinkel på en
laboratoriemotor.

 

Värderingsförmåga och förhållningssätt
För godkänd kurs skall studenten

kunna utvärdera en alternativ motordesign, -reglering eller
-bränsle gällande dess styrkor och svagheter.

 

Kursinnehåll
Kursen utgår från de utmaningar som dagens
förbränningsmotorer står inför. Förbränningsmotorns
historiska utveckling presenteras för att förbättra
förståelsen för dagens motortyper. Därefter presenteras
experimentella och numeriska verktyg för att studera
förbränningsmotorns processer och hur dessa kan användas för
att studera och förbättra motorer. Avancerade motorkoncept och
-bränslen diskuteras med deras respektive fördelar och
utmaningar. Detta inkluderar avancerad motorstyrning. Slutligen
presenteras en utblick mot vad fortsatt forskning och utveckling av
motorer och bränslen kan leda till och hur förbränningsmotorn
kan vara en del av en hållbar framtid.
Förbränningsmotorn analyseras i laborationer.
Simuleringsövningar kommer också att göras med syfte att ge
studenterna förståelse för hur motorn svarar på ändringar av
komponenter och driftsparametrar och även för att kunna köra
motorer virtuellt. Normalt ges en gästföreläsning av en
industrirepresentant.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen med skalan underkänt, 3, 4, 5 normalt motsvarande 40, 60 och 80 % av maximal poäng. För att äga rätt att delta i tentamina skall samtliga obligatoriska laborationer ha redovisats och godkänts skriftligt.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MVKN50 Introduktion till Förbränningsmotorer
Begränsat antal platser: Nej
Kursen överlappar följande kurser: MVK106
Kurslitteratur

Andersson, Johansson, Tunér, Tunestål: Combustion Engines. Ny bok som ges i form av kompendier första året.


Kontaktinfo och övrigt
Kursansvarig: Sebastian Verhelst, sebastian.verhelst@energy.lth.se
Hemsida: http://www.energy.lth.se



