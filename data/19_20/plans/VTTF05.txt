
Kursplan 2019/20 VTTF05





Kursplan för
Trafikteknisk teori: Tillgänglighet, Framkomlighet, Säkerhet och Miljö
Traffic Engineering Theory: Accessibility, Level of service, Safety and Environment
VTTF05, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYI2, IBYV2
Undervisningsspråk: Kursen ges på svenska

Syfte
Syftet med kursen är att kursdeltagarna skall skapa sig en
förståelse för hur olika variabler påverkar trafikens effekter
inom främst områdena framkomlighet, säkerhet och miljö men
även till viss del inom områdena tillgänglighet och trygghet.
Kursen skall ge förståelse för komplexiteten i att det som är
bra med hänsyn till ett område inte behöver vara bra med
hänsyn till de andra, och att det ofta behövs kompromissas mellan
dem. Efter kursen skall kursdeltagarna ha en god teoretisk bas
inför vidare fördjupning inom trafikteknik och
trafikplanering.

Mål
Kunskap och förståelse
För godkänd kurs skall studenten

Ha kunskap om de viktigaste variablerna som påverkar trafikens
effekter inom framkomlighet, säkerhet och miljö
Ha förståelse för samband mellan olika variabler och
effekter och ha förståelse för att alla samband inte är kända
och mätbara


Färdighet och förmåga
För godkänd kurs skall studenten

Kunna analysera ett givet problem utifrån framkomlighet,
säkerhet och miljö och kunna identifera potentiella viktiga
variabler som påverkar trafikens effekter i det givna fallet
Kunna kritiskt granska och analysera litteratur inom det
trafiktekniska området
Kunna presentera sitt arbete muntligt och skriftligt


Kursinnehåll
Då kursens främsat syfte är att bygga upp den trafiktekniska
teoribasen ligger tonvikten på föreläsningar och
litteraturstudier men kursen innehåller även seminarier och
övningsuppgifter.
Kursen delas in i fyra teman. Inom de flesta teman ingår
föreläsningar, egna litteraturstudier och övningsuppgifter.
Litteraturstudierna sammanfattas för en del av teman i en kortare
rapport . Granskningen av rapporterna sker delvis genom
kamratgranskning, varje student har i uppgift att utöver egna
rapporter även granska andra studenters rapporter, samt delvis
genom lärargranskning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen fem timmar. Prestationerna på tentamen utgör grunden för slutbetyget. För godkänt betyg krävs även godkända övningsuppgifter, litteraturstudier och presentation.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Trafikteknisk teori. 
Antal högskolepoäng: 5. Betygsskala: TH.  Prestationsbedömning: Godkänd tentamen 
Kod: 0216. Benämning: Rapportskrivning. 
Antal högskolepoäng: 2,5. Betygsskala: UG.  Prestationsbedömning: Godkänd rapport 
Antagningsuppgifter
Förutsatta förkunskaper: VTVA50 Transport och samhälle OCH
FMSF30 Matematisk statistik.
Begränsat antal platser: Nej
Kursen överlappar följande kurser: VTT131
Kurslitteratur

Hydén, Christer (red.): Trafiken i den hållbara staden. Studentlitteratur AB, 2008, ISBN: 9789144053011.
Utöver detta kommer en lista med relevant litteratur att tillhandahållas, varav det mesta antingen kan laddas ner eller lånas på Studiecentrum.


Kontaktinfo och övrigt
Kursansvarig: Hampus Ekblad, hampus.ekblad@tft.lth.se
Examinator: Hampus Ekblad, hampus.ekblad@tft.lth.se
Hemsida: http://www.tft.lth.se



