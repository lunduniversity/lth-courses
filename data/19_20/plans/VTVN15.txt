
Kursplan 2019/20 VTVN15





Kursplan för
Trafikteknisk analys
Traffic Engineering and Analysis
VTVN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Valfri för: V4-tv
Undervisningsspråk: Kursen ges på begäran på engelska

Syfte
Syftet med kursen är att få en tillämpad och fördjupad
kunskap inom det trafiktekniska området vad gäller teorier, mät-
och analysmetoder samt hantering av trafikteknisk data.

Mål
Kunskap och förståelse
För godkänd kurs skall studenten

Ha kunskap om metoder för mätning och beräkning av
trafiksystemets framkomlighet, tillgänglighet, buller och
avgaser.
Ha kunskap om vilka variabler som påverkar trafikens effekter
inom framkomlighet och miljö.
Ha kunskap om de viktigaste åtgärderna för att
förändra/förbättra framkomlighet, tillgänglighet, trygghet,
trafikbuller samt trafikens luftföroreningar.
Ha kunskap om trafiktekniska mätmetoder och
undersökningsmetodik på såväl övergripande som platsspecifik
nivå.
Ha förståelse för hur trafikanters beteenden förändras av
olika typer av åtgärder.


Färdighet och förmåga
För godkänd kurs skall studenten

Kunna definiera behov av och kvalitet på data för att kunna
bedöma trafikens effekter i en trafikmiljö samt genomföra denna
datainsamling.
Kunna använda olika program för att beräkna trafikens
effekter.
Kunna kommunicera skriftligt med argument som bygger på
relevant trafikteknisk teori.
Diskutera och muntligt presentera resultaten av det egna
projektarbetet.


Värderingsförmåga och förhållningssätt
För godkänd kurs skall studenten

Ha förmåga att använda relevant trafikteknisk data och
trafiktekniska teorier för att kunna dra slutsatser om en plats
trafiktekniska kvalitéer.
Ha god förståelse för sambandet mellan trafikplanering och
dess effekter.
Äga en systemsyn vad gäller trafikens förutsättningar för
olika trafikantgrupper och trafikslag.
Kunna värdera och förhålla sig till trafikutredningar och
bedöma kvalitet på insamlad data och de slutsatsar som kan dras
ur detta.


Kursinnehåll
Kursen innehåller föreläsningar, övningar, fältstudier,
projektarbete och litteraturstudier. Föreläsningar och
litteraturstudier ger en god teoretisk bas och en bred kunskap och
förståelse för trafiktekniska grundbegrepp och de praktiska
övningarna ger tillämpade kunskaper. Ett projektarbete i grupp
ger studenterna möjlighet att fördjupa sig ytterligare inom ett
specifikt område.
Projektarbetet redovisas såväl skriftligt som muntligt och
lärarna lämnar såväl kontinuerlig formativ som summativ
återkoppling på arbetet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkänd skriftlig tentamen, godkända övningar, godkända projektarbeten, godkänd muntlig presentation samt närvaro vid obligatoriska moment. Slutbetyget vägs samman av betygen på tentamen, övningar och projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VTTF01 Trafikteknik


Begränsat antal platser: Nej
Kursen överlappar följande kurser: VTTF05, VTTF10, VTT141
Kurslitteratur

Trafikverket: TRVMB Kapacitet och framkomlighetseffekter, Trafikverkets metodbeskrivning för beräkning av kapacitet. Ineko, 2013. TRV 2013:64343.
Naturvårdsverket, Vägverket, Nordiska ministerrådet: Vägtrafikbuller, Nordisk beräkningsmodell, reviderad 1996. Naturvårdsverket Förlag, 2008, ISBN: 91-620-4653-5.
Naturvårdsverket: Luftguiden, Handbok om miljökvalitetsnormer för utomhusluft. Naturvårdsverket, 2014, ISBN: 978-91-620-0178-0.
Trafikverket: Effektsamband för transportsystemet. 2015.
Department for Communities and Local Government: Multi Criteria Analysis: a manual. 2009, ISBN: 978-1-4098-1023-0.


Kontaktinfo och övrigt
Kursansvarig: Fredrik Pettersson, fredrik.pettersson@tft.lth.se
Hemsida: http://www.tft.lth.se



