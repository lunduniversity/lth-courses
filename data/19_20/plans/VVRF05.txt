
Kursplan 2019/20 VVRF05





Kursplan för
Internationell sommarforskarskola i vattenresurslära
International Summer Water Resources Research School
VVRF05, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Huvudområde: Teknik. 
Valfri för: V4, W3
Undervisningsspråk: Kursen ges på engelska

Syfte
Syftet med kursen är att ge förmåga att arbeta i en
multikulturell projektgrupp i en främmande miljö, samt att ge
fördjupad kunskap om miljö- och vattenrelaterade frågor inom
ramen för ett självständigt arbete.

Mål
Kunskap och förståelse
För godkänd kurs skall studenten

kunna problematisera en miljö- och vattenrelaterad företeelse
utifrån relevanta vetenskapliga fakta och principer,
kunna redovisa fördjupade naturvetenskapliga och/eller
tekniska kunskaper tillägnade inom ramen för ett mindre
forsknngsprojekt.


Färdighet och förmåga
För godkänd kurs skall studenten

visa förmåga att i en projektgrupp identifiera, formulera och
lösa problem och genomföra ett projekt inom givna tidsramar,
visa förmåga att muntligt och skriftligt redogöra för och
diskutera information, problem och lösningar i dialog med
multikulturella grupper.


Värderingsförmåga och förhållningssätt
För godkänd kurs skall studenten

visa förmåga att inom projektet göra bedömningar med
hänsyn till relevanta vetenskapliga, samhälleliga och etiska
aspekter.
visa insikt om kunskapens roll i samhället och om människors
ansvar för hur den används.


Kursinnehåll
Kursen är en sommarkurs som ges vid Xiamen University i Kina.
Inom kursen genomförs ett projekt i en grupp tillsammans med
kinesiska studenter. Projektet utgår från aktuell forskning vid
Xiamen University och kan exempelvis beröra marinekologi,
marinbiogeokemi, vattenresursteknik eller VA-teknik.
Inför avresan genomförs två obligatoriska seminarier om Kina,
samt ett om gruppdynamik med syfte att förbereda studenterna för
perioden i Kina. Efter hemkomsten redovisas projekten och
erfarenheterna vid obligatoriska seminarier på LTH. Ett seminarium
genomförs även i Kina i arrangemang av Xiamen University.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Deltagande i obligatoriska seminarier inför och efter projektarbetet, skriftlig och muntlig redovisning av projektarbete vid Xiamen University, Kina.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
90 hp godkända för civilingenjörsexamen i ekosystemteknik, inklusive VVR111/VVRA01

eller

90 hp godkända för civilingenjörsexamen i väg- och vattenbyggnad, inklusive VVR145/VVRA05



Begränsat antal platser: 8
Urvalskriterier: Antal poäng som uppnåtts eller tillgodoräknats på programmet samt intervju.Förtur ges till studenter vars program har kursen listad i läro- och timplanen.
Kursen kan ställas in: Om färre än 4 anmälda.
Kurslitteratur

Kurslitteratur och de övriga läromedel som ska användas fastställs av handledaren med hänsyn till det enskilda projektets karaktär.


Kontaktinfo och övrigt
Kursansvarig: Linus Zhang, linus.zhang@tvrl.lth.se
Hemsida: http://www.tvrl.lth.se/utbildning/courses/
Övrig information: Undervisningen äger huvudsakligen rum utanför ordinarie terminstid. Kursen ställs in om avtalet med Xiamen University ej förlängs.



