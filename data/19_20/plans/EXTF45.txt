
Kursplan 2019/20 EXTF45





Kursplan för
Finansiell ekonomi
Financial Management
EXTF45, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: I3, Pi4-fm
Valfri för: F4, F4-fm
Undervisningsspråk: Kursen ges på svenska

Syfte
Kursens syfte är att ge en allmän introduktion till ämnet
finansiell ekonomi dels från ett företagsperspektiv genom att
studera företagens finansiering med hjälp av finansiella
tillgångar, dels från ett marknadsperspektiv genom att skapa
förståelse för de finansiella marknadernas funktion samt
prisbestämning och riskhantering av finansiella tillgångar.
Kursen ger två perspektiv på finansiering, både från
finansiärens sida och från låntagarens. Kursen har dessutom en
delad struktur när det gäller valet av finansiella instrument
och fokuserar dels på värdering av riskfyllda
tillgångar, dels på värdering av räntebärande
tillgångar.

Mål
Kunskap och förståelse
För godkänd kurs skall studenten
ha kunskap om och förståelse för:
relevanta begrepp och modeller
avkastning och riskpremium för aktier och aktieportfölj
kapitalbudgetering
val av kapitalstruktur, påverkan på företagets värde och
styrning av kapitalinlåning
prissättning av optioner
utdelning och företagsvärde
prismekanism för räntebärande tillgångar inklusive
ränterisker
finansiering på global marknad inklusive valutaproblematik och
olika instrument.

Färdighet och förmåga
För godkänd kurs skall studenten
kunna utföra följande:
beräkna payoff och avkastning på aktier
beräkna kapitalkostnad
välja bland och kalkylera olika kapitalstrukturer i företag
och organisationer, i synnerhet i fråga om investeringsbeslut
ha insikt i hur man väljer kapitalstruktur vid investeringar i
olika kapitalmarknader
bestämma utdelning till ägare och dess påverkan på
företagsvärdet
ha förståelse för och kunna prissätta optioner
beräkna relationer mellan räntor med olika löptid och
beräkna ränterisk
kunna använda data för att beskriva kopplingen mellan
nationell penningmarknad och valutahandel samt ha insikt i olika
kapitalinstrument

Värderingsförmåga och förhållningssätt
För godkänd kurs skall studenten
kunna använda etablerade facktermer och på ett tydligt sätt
kommunicera problemformulering, lösning och tolkning av
kvantitativa modeller. Efter genomgången kurs ska studenten
självständigt kunna tillgodogöra sig litteratur på området och
ytterligare kunna förkovra sig vid behov.

Kursinnehåll
Kursen består av två delar och åtta segment:
1. värdering av riskfyllda tillgångar
a. risk, avkastning och portföljvalsteori
b. kapitalbudgetering
c. effektiva marknader
d. utdelning, kapitalstruktur samt optioner
2. värdesättning av räntebärande tillgångar
a. prissättning och räntebildning
b. riskhantering och riskbegrepp
c. globala marknader och valutamarknaden
d. olika instrument

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en skriftlig tentamen efter avslutad kurs. För att bli godkänd på kursen krävs godkänt resultat på tentamen samt tre godkända laborationer. Efter varje laboration ska en rapport lämnas in för bedömning. I gränsfall för godkänt kan studenten korrigera sin laborationsrapport och lämna in för förnyad bedömning. Laborationsrapporter kan endast lämnas in i samband med kursens genomförande och vid de båda omtentamenstillfällena.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMS012 Matematisk statistik, allmän kurs eller FMSF45 Matematisk statistik, allmän kurs


Begränsat antal platser: Nej
Kursen överlappar följande kurser: MIO140
Kurslitteratur

2013, ISBN: 9780273792024. Berk, J. & DeMarzo, P.: Corporate Finance. 3rd edition, Pearson Addison Wesley, Boston 2013.
2013, ISBN: 9780273792024.


Kontaktinfo och övrigt
Kursansvarig: Dag Rydorff, dag.rydorff@nek.lu.se
Hemsida: http://www.nek.lu.se



