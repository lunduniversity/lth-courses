
Kursplan 2019/20 EXTG05





Kursplan för
Biomaterial - Interaktion mellan levande vävnad och syntetiska material
Biomaterials - Interaction between Living Tissue and Synthetic Materials
EXTG05, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning BME
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: BME3
Valfri för: N4
Undervisningsspråk: Kursen ges på engelska

Syfte
Att ge specifik materialkunskap om vilka designparametrar som
gäller när man väljer eller skapar material för att användas i
kontakt med levande vävnad – biomaterial. Att förstå
de processer och materialegenskaper som styr interaktionen över
gränsytan, mellan material och levande vävnad. Att förstå den
process som krävs för att utveckla ett nytt biomaterial från
koncept till klinik. Att förstå de etiska frågeställningar som
gäller när man utvecklar ett biomaterial eller en medicinteknisk
produkt. Att känna till det regelverk som gäller för sådana
produkter i Europa och övriga delar av världen.

Mål
Kunskap och förståelse
För godkänd kurs skall studenten
 

kunna redogöra för de viktigaste egenskaperna hos ett antal
kliniskt använda biomaterial
kunna redogöra för begreppen biomaterial och
biokompatibilitet,
förstå koncepten dekontaminering, sterilitet och renhet när
de appliceras på medicintekniska produkter och biomaterial,
kunna redogöra för utvecklingsprocessen för ett nytt
biomaterial.


Färdighet och förmåga
För godkänd kurs skall studenten



kunna förklara de grundläggande principerna inom kursens
område,
kunna föra ett resonemang om de designfaktorer och mekanismer
som styr utvecklingen av nya biomaterial och medicintekniska
produkter,
kunna göra en riskanalys på en användning av en
medicinteknisk produkt,
kunna välja bland olika material för en specifik mdicinsk
teknisk användning.

 

Värderingsförmåga och förhållningssätt
För godkänd kurs skall studenten
 

förstå de etiska och kommersiella frågeställningarna i
utvecklingen av ett nytt biomaterial,
identifiera sitt kunskapsbehov och ta ansvar för sitt eget
lärande,
aktivt delta som medlem i en projektgrupp.


Kursinnehåll
Kursen ges i form av föreläsningar som kommer att innefatta
materialkunskap, karakterisering och testning av biomateria samt
steriliseringsmetoder och renrumsprinciper. Processer i gränszonen
mellan material och vävnad beskrivs, liksom etik, klinisk
prövning samt regelverk för medicintekniska produkter. Exempel
på olika kliniska användningar av biomaterial kommer att ges inom
ortopedi, odontologi, neurologi, kardiovaskulära systemet,
oftalmologi, audiologi mm.
Studenterna kommer även att göra ett grupparbete som ska
presenteras dels i en muntlig presentation med efterföljande
diskussion, samt i en skriftlig populärvetenskaplig sammanfattning
(engelska).
Lärare på medicinska fakulteten och vid LTH ansvarar för
undervisningen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs skall studenten ha godkänd sluttentamen, som ges i form av korta svarsfrågor där graderade betyg kommer att ges. Dessutom skall studenten genomföra ett grupparbete med godkänt resultat.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Tentamen 
Kod: 0216. Benämning: Grupparbete. 
Antal högskolepoäng: 1. Betygsskala: UG.  Prestationsbedömning: Godkänt grupparbete som presenteras dels i muntlig presentation med diskussion samt i skriftlig populärvetenskaplig sammanfattning. 
Antagningsuppgifter
Förutsatta förkunskaper: EITA01 Introduktion till medicin och teknik 
KOKA20 Allmän och organisk kemi 
Begränsat antal platser: Nej
Kurslitteratur

David Williams: Essential Biomaterials Science. Cambridge University, 2014, ISBN: 978-0-521-89908-6.


Kontaktinfo och övrigt
Kursansvarig: Lucas Kumosa, lucas.kumosa@med.lu.se
Kursansvarig: Lars Magnus Bjursten, lars_magnus.bjursten@med.lu.se
Hemsida: http://www.med.lu.se/nrc/courses/biomaterial



