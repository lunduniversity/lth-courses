
Kursplan 2019/20 EITN45





Kursplan för
Informationsteori
Information Theory
EITN45, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Kommunikationssystem. 
Valfri för: C4-ks, C4-sec, D4-ns, E4-ks, F4, MWIR1, Pi4-ssr
Undervisningsspråk: Kursen ges på engelska

Syfte
Målet med kursen är att ge studenterna insikt i principer för
informationslagring och transmission, samt hur information kan
representeras binärt. Kursen skall också ge förståelse för
prestanda och fundamentala begränsningar i dagens och framtidens
kommunikationssystem.

Mål
Kunskap och förståelse
För godkänd kurs skall studenten

kunna identifiera och formulera problem inom området
Informationsteori,
kunna klassificera problemens svårighetsgrad i förhållande
till den egna kunskapsnivån.


Färdighet och förmåga
För godkänd kurs skall studenten

kunna visa prov på förmåga att hantera för studenten nya
metoder och resultat,
kunna ställa upp krav för implementering av algoritmerna i
kursen,
på egen hand kunna realisera system för de i kursen
presenterade algoritmerna.


Värderingsförmåga och förhållningssätt
För godkänd kurs skall studenten

på egen hand kunna klassificera problemens svårighetsgrad i
förhållande till den egna kunskapsnivån,
vara medveten om vilka parametrar som är begränsande för
tillförlitlig kommunikation samt kompressionsgraden av en
källa.


Kursinnehåll
Definitionen av information går tillbaka till Shannons
publikation 1948. Hans teorier för hur information kan behandlas
är basen i alla, både dagens och morgondagens,
kommunikationssystem. Kursen ger en modern introduktion till ämnet
informationsteori. Den betonar både den formella teorin i ämnet
och de ingenjörsmässiga metoderna för design
kommunikationssystem och annan informationsbehandling. Kursen
innehåller.

Shannons informationsmått och dess släktingar, både för det
diskreta och det kontinuerliga fallet.
Källkodning: Optimal källkodning och Huffmankodning, men
även adaptiv källkodning så som Ziv-Lempel-kodning (zip, osv)
och Huffmankodning med estimering av fördelning.
Typiska följder, källkodningsssatsen och
kanalkodningssatsen.
Kanalkodning: Principer för feldetektering och felkorrigering
för brusiga kanaler, främst åskådliggjort med
Hammingkoder.
Gausskanalen: Kontinuerliga källor och additivt vitt brus
över både bandbegränsade och frekvensselektiva kanaler med
exempel som OFDM och MIMO. Beräkning av Shannons fundamentala
gräns.
Gausskanal med diskret input: Maximal överföringshastighet
för PAM och QAM, Coding och Shaping gain, samt SNR gap.
Rate distortion-teori: Kanalkodningssatsen och den fundamentala
gränsen för fallet då viss distorsion är accepterad.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Inlämningsuppgifter och hemtenta.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Informationsteori. 
Antal högskolepoäng: 5. Betygsskala: TH.  Prestationsbedömning: Hemtentamen  Delmomentet omfattar: Examination för den teoretiska delen av kursen 
Kod: 0218. Benämning: Inlämningsuppgifter. 
Antal högskolepoäng: 2,5. Betygsskala: UG.  Prestationsbedömning: Hemuppgifter  Delmomentet omfattar: Tillämpning av teorin i form av datakompression och kanalkodning 
Antagningsuppgifter
Förutsatta förkunskaper: FMS012/FMSF45/FMSF55 Matematisk statistik, allmän kurs, speciellt sannolikhetsteori, 
ETT051/EITG05 Digital kommunikation
Begränsat antal platser: Nej
Kursen överlappar följande kurser: EIT080
Kurslitteratur

Stefan Höst: Information and Communication Theory. IEEE Wiley, 2019, ISBN: 9781119433781.
Additional material.


Kontaktinfo och övrigt
Kursansvarig: Universitetslektor Stefan Höst, stefan.host@eit.lth.se
Hemsida: http://www.eit.lth.se/kurs/EITN45



