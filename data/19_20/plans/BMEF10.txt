
Kursplan 2019/20 BMEF10





Kursplan för
Sensorteknik
Transducer Technology
BMEF10, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning BME
Beslutsdatum: 2019-03-28
Allmänna uppgifter
Valfri för: BME4-bf, D5, E4-ss, E4-mt, F4, F4-mt, F4-r, F4-ss, IEA3, N4
Undervisningsspråk: Kursen ges på svenska

Syfte
Sensorer får allt större betydelse i det moderna samhället.
Exemplen är många där sensorer är en förutsättning för ökad
säkerhet (t ex i bilar), minskad miljöpåverkan ( t ex styrning
av processindustri, avgasrening i bilar), effektivare
energianvändning (t ex klimatstyrning av inomhusmiljö).
Ytterligare ett område där sensorer väntas få stor betydelse
är Virtual Reality (t ex fjärroperationer inom medicin,
datorspel, simulatorer).
Syftet med kursen är att ge studenterna en bred översikt över
de vanligaste givarprinciperna och mätmetoder för mätning av
fysikaliska, kemiska och bio-kemiska storheter, t ex temperatur,
tryck, acceleration, syrgashalt, pH.

Mål
Kunskap och förståelse
För godkänd kurs skall studenten
ha översiktlig kunskap om olika sensorers uppbyggnad,
egenskaper och begränsningar för mätning av fysikaliska, kemiska
och bio-kemiska storheter.

ha detaljerad kännedom om givarprinciper och mätstorheter
inom ett specifikt område.


Färdighet och förmåga
För godkänd kurs skall studenten

kunna föreslå lämplig sensorprincip och mätmetod i en given
mätuppgift samt utföra mätningar.
ha fått erfarenhet av experimentellt arbete.
kunna skriftligt och muntligt kunna kommunicera inhämtad
information och experimentella resultat.
kunna genomföra en praktisk demonstation av en
mätsituation.


Värderingsförmåga och förhållningssätt
För godkänd kurs skall studenten

söka, sovra och tillägna sig information ur ett omfattande
material, utan läsanvisning.


Kursinnehåll
Kursen behandlar de vanligaste givarna och mätmetoderna för
mätning av fysikaliska, kemiska och biokemiska mätstorheter inom
process- och verkstadsindustri, medicin och samhälle.
Härutöver diskuteras anpassningselektronik, tillämpad
signalbehandling och datainsamlingssystem. I kursen ingår ett
projekt som behandlar givare för en viss fysikalisk mätstorhet
eller givarprincip. Projektuppgiften består i att genom
litteraturstudier och experimentellt arbete sätta sig in i de
givare som kommer till användning för den givna mätstorheten.
Projektet redovisas muntligt vid ett seminarium med demonstrationer
samt skriftligt i en rapport. En stor del av föreläsningarna i
kursen ges i seminarieform kopplat till projekten av
kursdeltagarma.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyget 3 krävs godkänd rapport, genomförd muntlig presentation av projekt, genomförda laborationer och godkända kontrollfrågor vid dessa samt deltagande i 80% av föreläsningstillfällena och godkänd mindre omfattande skriftlig tentamen. Högre betyg kan erhållas vid en mera omfattande skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: ESSF10 eller BMEF05 Mätteknik eller EEMF15 Sensorer och mätteknik eller BMEF15 Sensorer eller EITA40 Krets- och mätteknik
Begränsat antal platser: Nej
Kursen överlappar följande kurser: EEM031
Kurslitteratur

Grahm L, Jubrink H-G, Lauber A: Modern industriell mätteknik. KF-Sigma , 1996.
Jacob Fraden: Handbook of Modern Sensors. Springer, New York, NY, 2010, ISBN: 978-1-4419-6465-6. Finns som e-bok (https://doi.org/10.1007/978-1-4419-6466-3).


Kontaktinfo och övrigt
Kursansvarig: Johan Nilsson, johan.nilsson@bme.lth.se
Kursansvarig: Christian Antfolk, christian.antfolk@bme.lth.se
Hemsida: http://bme.lth.se/course-pages/sensorteknik/sensorteknik/



