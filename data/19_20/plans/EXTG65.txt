
Kursplan 2019/20 EXTG65





Kursplan för
Ekonometri
Econometrics
EXTG65, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: I4
Undervisningsspråk: Kursen ges på svenska

Syfte
Syftet med kursen är att introducera grundläggande
ekonometrisk teori och att ge studenterna färdigheter i att
hantera grundläggande ekonometriska metoder.

Mål
Kunskap och förståelse
För godkänd kurs skall studenten
kunna:

samla in och analysera data,
förklara hur samband mellan ekonomiska variabler kan
analyseras med hjälp av statistisk regressionsanalys,
beskriva regressionsanalysens olika delar,
härleda och formulera testbara ekonomiska hypoteser,
ge regressionsanalysens resultat både en statistisk och
ekonomisk tolkning,
orientera sig i några mer avancerade ekonometriska
metoder,
generalisera sina kunskaper till ekonomiska problemställningar
som inte behandlats under kursen,
förstå relevant empirisk och ekonometrisk forskning.


Färdighet och förmåga
För godkänd kurs skall studenten
ha förmåga att självständigt:
 

tillämpa regressionsanalysens verktyg på olika ekonomiska
problem,
testa ekonomiska hypoteser,
utvärdera rimligheten i regressionsmodellens antaganden,
implementera regressionsanalysen genom ett ekonometriskt
mjukvaruprogram.


Värderingsförmåga och förhållningssätt
För godkänd kurs skall studenten
utveckla förmåga till vidare studier inom ämnet samt söka
och utvärdera information med hög grad av självständighet.
Studenten ska även utveckla förmåga att på egen hand skriva en
empiriskt inriktad uppsats.

Kursinnehåll
Kursen inleds med att ge en introduktion till deskriptiv
statistik, sannolikhetslära och inferens. I övrigt behandlar
kursen problem med att etablera och kvantifiera samband mellan
olika ekonomiska variabler liksom grundläggande ekonometrisk
metod. Huvudfokus ligger på den statistiska regressionsanalysen,
men även mer avancerade metoder inom exempelvis tidserieanalys
berörs. En annan viktig del av kursen är de praktiska
datorövningarna, vilka är tillämpningar på såväl mikro- och
makroekonomi som finansiell ekonomi. Datorövningarna utförs på
persondator med hjälp av ett ekonometriskt mjukvaruprogram.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen är skriftlig och äger rum vid slutet av kursen. Ytterligare examinationstillfälle anordnas i nära anslutning härtill. Datorövningarna är poänggivande. Poängen får tillgodoräknas vid examinationstillfället under innevarande termin. Andra examinationsmoment kan förekomma.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMS012 Matematisk statistik, allmän kurs eller FMSF45 Matematisk statistik, allmän kurs


Begränsat antal platser: Nej
Kursen överlappar följande kurser: NEKB23, NEKB26, NEKG31, TEK190
Kurslitteratur

Dougherty, Chrsitopher: Introduction to Econometrics, femte upplagan. Oxford University Press, 2016.
Kompletterande material.
Ett av dessa tre program: 
EViews 8/ EViews 9.5 Student version , Stata
eller Gretl.


Kontaktinfo och övrigt
Kursansvarig: Peter Jochumzen, peter.jochumzen@nek.lu.se
Hemsida: http://www.nek.lu.se
Övrig information: Kursens ges av Nationalekonomiska institutionen och samläses med NEKG31. Tentamenstid meddelas av kursens föreläsare.



