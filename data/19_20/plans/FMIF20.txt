
Kursplan 2019/20 FMIF20





Kursplan för
Miljöfrågor i ett internationellt perspektiv
Environmental Issues
FMIF20, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Huvudområde: Teknik. 
Alternativobligatorisk för: MLIV1
Valfri för: E4, RH4
Undervisningsspråk: Kursen ges på engelska

Syfte
Mål för kursen är att den studerande ska förvärva kunskap
om internationella och globala miljöfrågor ur ett
hållbarhetsperspektiv, förståelse hur dessa frågor uppfattas
och hanteras i samhället samt kunskap om metoder och instrument
på den internationella arenan för att minska miljöproblemen.

Mål
Kunskap och förståelse
För godkänd kurs skall studenten
Kunna redogöra för några internationella eller globala
miljöproblem samt deras lokala, regionala och globala dimensioner,
utifrån såväl tekniska, som naturvetenskapliga och
samhällsvetenskapliga perspektiv.
Kunna beskriva de principiella grunderna bakom begreppet
hållbar utveckling och bidra till en kritisk diskussion av
begreppet i tillämpade fallsituationer.
Kunna beskriva och diskutera internationell miljöpolitik och
policymaking, samt hur dessa kan implementeras på nationell och
lokal nivå.

Färdighet och förmåga
För godkänd kurs skall studenten
Kunna sammanfatta och värdera vetenskaplig litteratur inom
miljöområdet.
Kunna formulera en problemställning som följs upp i en
analys.
Kunna skriva en välstrukturerad uppsats med korrekt
källhantering på engelska.
Självständigt kunna inhämta och kritiskt värdera
information.

Värderingsförmåga och förhållningssätt
För godkänd kurs skall studenten
Kunna identifiera och diskutera miljöetiska
frågeställningar

Kursinnehåll
Kursen fokuserar på internationella och globala miljöfrågor
kopplade till hållbar utveckling. Frågorna presenteras och
analyseras i föreläsningar, seminarier/övningar och genom
litteraturen: begreppet hållbar utveckling; klimatfrågan;
miljökonsekvenser i samband med nyttjande av naturresurser;
energi, vatten, mark, material, avfall. Andra aspekter är
konsumtionsmönster och miljö, miljöekonomi, internationella
institutioners roll, policymaking, samt miljöetiska frågor.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga och muntliga individuella redovisningar under kursens gång, inklusive en bokrecension; ett mindre projekt, genomfört i grupp, presenteras i form av en uppsats som diskuteras på ett seminarium. För godkänt projekt ska studenternas arbetsprocess gå att följa. Skriftlig tentamen. Slutbetyget baseras till 40% på resultatet på uppsatsen och till 60% på tentamen. De individuella arbetena måste vara godkända för att tentamen ska skrivas. Deltagande i seminarier, redovisningar och studiebesök är obligatoriska.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: 105 hp inom utbildningen.
Begränsat antal platser: Nej
Kursen överlappar följande kurser: FMIF10, FMIF15, FMI031, FMIA01, FMIF01, FMIF05, FMIF35, FMIF45, FMIF50
Kurslitteratur

Miller, G Tyler & Spoolman S E: Living in the Environment. Brooks/Cole, 2012. (senaste upplagan)Alternativbok.
Litteraturlistan revideras varje år. På grund av den snabba utvecklingen inom området kan listan komma att ändras.
Individuellt vald bok.
Harris F. (ed.) : Global environmental issues. Wiley-Blackwell, 2012. Alternativbok (senaste upplagan).
Artiklar och rapporter.


Kontaktinfo och övrigt
Kursansvarig: Jamil Khan, jamil.khan@miljo.lth.se
Kursansvarig: Valentin Vogl, valentin.vogl@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://miljo.lth.se



