
Kursplan 2019/20 VBRN50





Kursplan för
Riskhanteringsprocessen
Risk Management Processes
VBRN50, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BI/RH
Beslutsdatum: 2019-03-27
Allmänna uppgifter
Obligatorisk för: RH4-rh
Undervisningsspråk: Kursen ges på svenska

Syfte
Det övergripande syftet med kursen är att studenterna efter
genomgången kurs skall förstå hur riskanalys, riskvärdering och
reduktion/kontroll av risk beror av varandra, hur dessa aktiviteter
kan bedrivas i olika organisationer samt hur de kan kommuniceras
internt och externt. Kursen syftar även till att ge studenterna
kunskap om olika metoder och tekniker som tillämpas i
riskhanteringsprocessen för olika typer av risker samt att
utveckla deras förmåga att kritiskt granska sådana metoder med
avseende på praktisk tillämpning. Avslutningsvis syftar kursen
till att ge studenterna förmåga att applicera metoder för
riskanalys, riskvärdering och riskreduktion/kontroll med målet
att så effektivt som möjligt skapa en balans mellan risknivå,
resursåtgång samt andra intressen.

Mål
Kunskap och förståelse
För godkänd kurs skall studenten

kunna beskriva de vanligaste strategierna för att hantera
risk, t.ex. riskreduktion, risktransferering, och redogöra för
principer bakom dessa
kunna beskriva de vanligaste metoderna som finns för att
stödja beslutsfattande rörande risker och de problem som
människor tenderar att ha vid den typen av beslut. Dessutom skall
studenten kunna kritiskt granska tillämpningen av dessa metoder
inom riskhanteringsprocessen.
kunna beskriva utvecklingen av området Supply Chain Risk
Management (SCRM). Dessutom skall studenten kunna problematisera
och reflektera över den praktiska tillämpningen av SCRM inom
företag och offentlig verksamhet.
kunna beskriva verktyg och modeller för riskhantering inom
stora företag. Dessutom skall studenten kunna problematisera och
reflektera över riskhantering i stora företag mot bakgrund av
tidigare kunskap inom området.
kunna beskriva hur riskhantering sker på olika nivåer i
offentlig förvaltning samt vad kris- och olyckshantering innebär.
Dessutom skall studenten kunna problematisera och reflektera över
den praktiska tillämpningen av riskhantering samt kris- och
olyckshantering i offentlig verksamhet


Färdighet och förmåga
För godkänd kurs skall studenten

kunna analysera och utvärdera risk- och kriskommunikationen
mellan olika aktörer, såväl privata som offentliga
organisationer samt allmänhet
kunna argumentera för sin uppfattning i olika frågor
gällande riskhanteringsprocessen i privat och offentlig
verksamhet.
kunna tillämpa metoder för riskkontroll och beslutsfattande,
med bl.a. riskanalyser som grund, i syfte att åstadkomma balans
mellan risk och andra intressen
kunna söka och använda kunskap rörande
riskhanteringsprocessen i vetenskapliga tidskrifter och
handböcker.
kunna samverka i grupp och visa förmåga till lagarbete

 

Värderingsförmåga och förhållningssätt
För godkänd kurs skall studenten

visa förmåga att göra bedömningar av olika
riskanalysmetoders lämplighet för olika typer av problem.
visa insikt i riskanalysens möjligheter och begränsningar,
samt dess roll i privat samt offentlig riskhantering.
kunna värdera och granska informationskällor.


Kursinnehåll

Introduktion till riskhanteringsprocessen - kursblocket
introducerar hur riskanalys, riskvärdering och
riskreduktion/kontroll kopplar till och beror av varandra.
Blocket introducerar även olika sätt att hantera risk (såsom
riskreduktion, risktransferering, etc.)
Riskperception och beslutsfattande - kursblocket belyser
faktorer som påverkar människors och organisationers
riskuppfattning och beslutsfattande samt belyser olika metoder som
kan användas för beslutsfattande avseende riskacceptans och
riskkontroll  (t.ex. rättighetsbaserade kriterier och
kostnad-nyttoanalyser)
Risk- och kriskommunikation - kursblocket belyser risk- och
kriskommunikationens roll för riskhantering samt metoder/faktorer
för god kommunikation.
Riskhantering i organisationer - kursblocket tar upp supply
chain risk management.
Ekonomi och riskhantering - kursblocket tar upp kostnad/nytta
analys.
Modern riskhantering i ett komplext samhälle - kursblocket tar
upp tillämpning av riskhantering inom områdena: stora företag,
offentlig förvaltning och samhällsviktiga verksamheter.
Strategier och utmaningar för riskhantering samt juridiska
aspekter är delar som berörs.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en skriftlig redovisning av ett projektarbete, som genomförs i grupp, på ett tema som är relevant för kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Individuella inlämningsuppgifter. 
Antal högskolepoäng: 10. Betygsskala: TH.  Prestationsbedömning: Examinationen består av ett antal uppsatser kring ett för kursen relevant tema. 
Kod: 0217. Benämning: Projektuppgift. 
Antal högskolepoäng: 5. Betygsskala: UG.  Prestationsbedömning: Examinationen består av en skriftlig redovisning av ett projektarbete som genomförs i grupp på ett tema som är relevant för kursen.   Delmomentet omfattar: Fokus ligger på tillämpning av metoder och integrering av riskhanteringsprocessens olika delar.  
Antagningsuppgifter
Förutsatta förkunskaper: MAMN45 Människa, teknik, organisation och hantering av risker (alternativt MAM090 Människa, teknik, organisation och hantering av risker) och MAMN35 Riskanalysmetoder för hälsa- och miljöområdet ( VBR180 Riskanalysmetoder)
Begränsat antal platser: Nej
Kursen överlappar följande kurser: EXTN60, VBR171
Kurslitteratur

O'Donnell, E.: Enterprise risk management: A systems-thinking framework for the event identification phase. 2005. International Journal of Accounting Information Systems, Vol. 6, No. 3, 2005, pp. 177-195.
Kahneman, D., & Klein, G. : Conditions for intuitive expertise: a failure to disagree. 2009. Am Psychol, 64(6), 515-526.
Johansen, I. L., & Rausand, M. : Risk metrics: Interpretation and choice. 2012. Paper presented at the IEEE International Conference on Industrial Engineering and Engineering Management (IEEM), Hong Kong.
Fischhoff, B: Judgment and decision making. 2010. Wiley Interdiscip Rev Cogn Sci, 1(5), 724-735. doi:10.1002/wcs.65.
Slovic, P. : Understanding Perceived Risk: 1978–2015. 2015. Environment: Science and Policy for Sustainable Development, 58(1), 25-29. doi:10.1080/00139157.2016.1112169.
Coombs, T. : Crises Response in Ongoing Crises Communication. London: Sage, 2014. S. 129-138.
Falkheimer J., Heide, M. & Larson L. : Konsten att hantera en kris i Kriskommunikation. Malmö: Liber, 2009. Sid. 83-97.
Frandsen F. & Johansen, W. : Crisis Management (I) General Perspectives: From Anticipation to Resilience Perspectives in Organizational Crisis Communication. London: Sage, 2017. Sid. 52-62.
Frandsen, F & Johansen W. : Crisis communication and the rethorical arena - a multivocal approach. 2007. Conference Papers -- International Communication Association. 2007 Annual Meeting.
Hallahan, K. : Inactive publics: The forgotten publics in public relations. 2001. Public Relations Review, 26(4), 499-515.
The Institute of Internal Auditors : The Three Lines of Defense in Effective Risk Management and Control. 2013.
Saleh, J. H., Marais, K. B., Bakolas, E., & Cowlagi, R. V. : Highlights from the literature on accident causation and system safety: Review of major ideas, recent contributions, and challenges. 2010. Reliability Engineering & System Safety, 95(11), 1105-1116.
Dekker, S., & Pruchnicki, S. : Drifting into failure: theorising the dynamics of disaster incubation. 2013. Theoretical Issues in Ergonomics Science, 15(6), 534-544.
Grabowski, M., & Roberts, K. H. : Reliability seeking virtual organizations: Challenges for high reliability organizations and resilience engineering. 2016. Safety Science.
Rasmussen, J. : Risk management in a dynamic society: a modelling problem. 1997. Safety Science, 27(2/3), 183-213.
van Asselt, M. B. A., & Renn, O. : Risk governance. 2011. Journal of Risk Research, 14(4), 431-449.
EUROCONTROL: A White Paper on Resilience Engineering for ATM. 2009. European Organisation for the Safety of Air Navigation (EUROCONTROL).


Kontaktinfo och övrigt
Kursansvarig: Universitetslektor Henrik Tehler, henrik.tehler@risk.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



