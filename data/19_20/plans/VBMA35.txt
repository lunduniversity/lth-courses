
Kursplan 2019/20 VBMA35





Kursplan för
Byggnadsmaterial
Building Materials
VBMA35, 6 högskolepoäng, G1 (Grundnivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYA2
Undervisningsspråk: Kursen ges på svenska

Syfte
Kursens syfte är att ge grundläggande kunskaper om
byggnadsmaterialens uppbyggnad och viktigaste egenskaper.

Mål
Kunskap och förståelse
För godkänd kurs skall studenten

kunna identifiera de vanligaste byggnadsmaterialen
känna till de viktigaste byggnadsmaterialens tillverkning,
egenskaper och funktionssätt
kunna göra rimliga materialval och kunna bedöma konsekvenser
av olika val

 

Färdighet och förmåga
För godkänd kurs skall studenten

kunna göra enkla värme-, fukt- och hållfasthetsberäkningar
för olika material.
kunna förstå samband mellan materialens uppbyggnad och
viktigaste egenskaper.

Dessa val skall kunna motiveras med hjälp av enklare
beräkningar och väl underbyggda resonemang.

Kursinnehåll
Kursen behandlar strukturell uppbyggnad på submikro-, mikro-
och makronivå. Densitet och porositet och deras betydelse för
materialegenskaperna. Värme- och fuktfrågor. Hållfasthets- och
deformationsegenskaper. Beständighetsfrågor. Egenskaper vid höga
temperaturer. Provningsmetoder och bedömning av provningsresultat.
Tillverkning och egenskaper hos vanliga byggnadsmaterial, som
t.ex. betong, stål, tegel, lättbetong och trä.
Studenterna laborerar i grupper om max 6 studenter där de bla
hållfasthetsprovar stål och betong samt studerar fukt- och
värmetransport. Denna examineras i form av en skriftlig
rapport.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig och består av en teoridel och en beräkningsdel. Det är delkrav på båda delarna som skall uppnås samtidigt. För godkänt på kursen krävs även att laborationen är godkänd.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Laboration. 
Antal högskolepoäng: 2. Betygsskala: UG.  Prestationsbedömning: Godkända laborationer 
Kod: 0217. Benämning: Skriftlig examination. 
Antal högskolepoäng: 4. Betygsskala: TH.  Prestationsbedömning: Skriftlig tentamen 
Antagningsuppgifter
Begränsat antal platser: Nej
Kursen överlappar följande kurser: VBM011, VBM012, VBMA05, VBMA25, VBM611
Kurslitteratur

Burström, P. G., Nilvér, K: Byggnadsmaterial, 3:e upplagan. Studentlitteratur, 2018, ISBN: 978-91-44-05755-2.
Burström, P. G.: Byggnadsmaterial övningsbok, 3 e upplagan. Studentlitteratur, 2018, ISBN: 978-91-44-05756-9.
Utdelat material som görs tillgängligt på kurshemsidan.


Kontaktinfo och övrigt
Kursansvarig: Katja Frid, katja.fridh@byggtek.lth.se
Hemsida: http://www.byggnadsmaterial.lth.se/utbildning
Övrig information: Laborationen ges i Lund. Transport sker på egen bekostnad.



