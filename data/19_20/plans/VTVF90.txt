
Kursplan 2019/20 VTVF90





Kursplan för
Design av väg- och gaturummet
Road and Street Design
VTVF90, 9 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYV2
Undervisningsspråk: Kursen ges på svenska

Syfte
Efter genomgången kurs ska studenten vara väl förtrogen med
Kommunförbundets och Vägverkets riktlinjer TRAST och VGU.
Studenten ska praktiskt kunna genomföra nätananlyser samt kunna
fastställa dimensioneringsförutsättningar och genomföra
analyser enligt VGU, detta gäller såväl tätort som
landsbygdsmiljö.

Mål
Kunskap och förståelse
För godkänd kurs skall studenten

Förklara och använda grundläggande begrepp och
dimensioneringsgrunderna som används i VGU och TRAST
Beskriva skillnaden och likheter mellan VGU och TRAST


Färdighet och förmåga
För godkänd kurs skall studenten

Tillämpa kunskaper i VGU och TRAST för utformning av
korsningar.
Använda ingående element i vägens längs- och tvärriktning
för detaljerad utformning av vägar.


Värderingsförmåga och förhållningssätt
För godkänd kurs skall studenten
Förstå betydelsen av beröringspunkterna i en systematisk
planering och genomförande av anläggningar i tätorter och på
landsbygden och analysera information som används i processen och
värdera reliabiliteten hos resultaten utifrån tillgänglig
information.

Kursinnehåll
Innehållet omfattas generellt av de ingående delarna i VGU
samt TRAST. Speciellt behandlas följande områden:

Grundvärden, exempelvis fordonstyp, acceleration,
retardation.
Dimensioneringsförutsättningar, övergripande
dimensioneringsförutsättningar av vårt vägnät.
Val av tvärsektion i tätort, vilka byggklossar ingår i
vertygslådan för att skapa ett attraktivt gaturum.
Grundläggande geometriska elements uppbyggnad
Korsningsutformning, hur utformar vi våra korsningar för att
uppnå största möjliga trafiksäkerhet, miljöanpassning och
samtidigt utrymme för långa fordon.
GC-utformning, övergripande nätuppbyggnad samt detaljerad
utformning av ingående element i vägens längs-
och tvärriktning.

Kursens afu-del består av en veckas praktik, studiebesök eller
projektföreläsningar inom ett branschanknutet företag, en
myndighet eller förvaltning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både i grupp och individuellt. Gruppexaminationen är baserad på skriftligt presentation av inlämningsuppgifter. Den individuella examinationen sker skriftligt i slutet av kursen med teori och räkneuppgifter. Godkänd afu.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VTVA45 Väg och järnvägsteknik
Begränsat antal platser: Nej
Kursen överlappar följande kurser: VVBF30
Kurslitteratur

Kompendium i vägbyggnad 2013.
TRAST.
VGU.


Kontaktinfo och övrigt
Examinator: Ebrahim Parhamifar, Ebrahim.Parhamifar@tft.lth.se
Kursansvarig: Maya Sheidaei, Maya.Sheidaei@tft.lth.se
Hemsida: http://www.tft.lth.se
Övrig information: Eventuella kostnader för resor i samband med AFU/obligatoriska studiebesök bekostas av studenten.



