
Kursplan 2019/20 ABVA05





Kursplan för
Byggteknik med arkitektur
Housing Design
ABVA05, 6 högskolepoäng, G1 (Grundnivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Obligatorisk för: IBYA1
Undervisningsspråk: Kursen ges på svenska

Syfte
Kursen syftar till att ge studenterna en grundläggande
orientering om teamarbetet inom byggande och arkitektur där
byggnadsingenjörens arbetsfält inbegrips. I kursen beskrivs hur
man arbetar med arkitektur och byggteknik ur olika synvinklar i ett
svenskt och internationellt perspektiv. Kursen skall förmedla en
introduktion av arkitekturens begrepp, byggprocessen, samverkan
mellan människa och miljö samt sociala och kulturella värden.
Kursens Afu-del syftar till att knyta an kursen till tillämpade
moment på en byggarbetsplats.

Mål
Kunskap och förståelse
För godkänd kurs skall studenten

ha en förståelse för och uppfattning om teknikens betydelse
för arkitektur och byggande.
ha insikt om estetikens och formgivningens samverkan med
byggteknologin.
ha förståelse för hur byggnadsingenjörens samspel med
arkitekter i projekteringsprocessen kan resultera i kvalitativa
slutprodukter.
ha grepp om projekteringsprocessens olika delar, såsom
programarbete, projektering och byggskede.
ha kunskap om byggandets krav på energi- och
hushållningsfrågor.
ha kännedom om arkitekturens term- och begreppsapparat.


Färdighet och förmåga
För godkänd kurs skall studenten
- kunna projektera och redovisa en enkel byggnadsuppgift

Värderingsförmåga och förhållningssätt
För godkänd kurs skall studenten
- kunna analysera förutsättningarna för en enkel
byggnadsuppgift
- kunna redovisa en enkel byggnadsuppgift muntligt samt i text
och bild

Kursinnehåll
Kursen ger en orientering om teknikens betydelse för byggande
och arkitektur, särskilt ut arkitekturperspektiv. Föreläsare
från offentlig och privat sektor inom arkitektur beskriver den
byggda miljöns tillkomstprocess.
En övningsuppgift ger inblick i projektering.
Projekteringsprocessens olika avsnitt såsom programarbete,
projektering och byggskede genomgås och exemplifieras i svenskt
och internationellt sammanhang. Särskilt studeras
byggnadsingenjörens samverkan med arkitekter och hur detta arbete
kan utveckla kvalitativa resultat i projekteringsarbetet.
Estetikens och formgivningens samspel med byggteknologi betonas
liksom byggandets krav på energi- och hushållningsfrågor.
Relationen människa – miljö studeras i ett långsiktigt
samhällsperspektiv.
Kursens afu-del består av en veckas studiebesök i mindre
grupper. Besöken på byggarbetsplatserna följs upp av ett
seminarium.
Eventuella kostnader i samband med studiebesök står
studenten för.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänd kurs skall studenten genomfört ett godkänt projektarbete samt mindre löpande arbetsuppgifter, ha minst 80% närvaro på föreläsningar, handledningar och studiebesök, samt ha godkänd Afu. Kursen avslutas med en gemensam slutgenomgång där studenterna gruppvis presenterar sitt projekt i ord och bild.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Byggteknik med arkitektur. 
Antal högskolepoäng: 6. Betygsskala: UG. 
Kod: 0217. Benämning: Arbetslivsförankrad utbildning. 
Antal högskolepoäng: 0. Betygsskala: UG. 
Antagningsuppgifter
Begränsat antal platser: Nej
Kurslitteratur

Bodin, A., Hidemark, J., Stintzing, M., Nyström, S.: Arkitektens handbok. 2019, ISBN: 9789144112534.
Boverket: Regelsamling för byggande, BBR 2008. 2008, ISBN: 9789186045036.
Kurskompendium.
Waern, R.: Guide till Sveriges arkitektur , Byggnadskonst under 1000 år. 2001, ISBN: 91-86-05055.
Ahlstrand, J-T.: Arkitekturtermer, Andra uppl. Studentlitteratur , 1976, ISBN: 91-44-02852-0. :.


Kontaktinfo och övrigt
Kursansvarig: Ingela Pålsson Skarin, ingela.palsson_skarin@byggark.lth.se



