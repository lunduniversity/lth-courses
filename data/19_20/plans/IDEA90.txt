
Kursplan 2019/20 IDEA90





Kursplan för
3D-modellering och rendering, del 2
3D Modelling and Rendering, Part 2
IDEA90, 3 högskolepoäng, G1 (Grundnivå)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på engelska

Syfte
Efter att ha genomfört kursens andra del ska studenten ha
utvecklat grundläggande färdigheter i att arbeta med
3D-ytmodellering (Nurbs) som gör det möjligt att framställa egna
modeller, skapa datorgenererade bilder (CGI/rendering) och utdata
för prototyper (3D-utskrifter) samt göra överföringar från och
till andra program.

Mål
Kunskap och förståelse
För godkänd kurs skall studenten

kunna redogöra för och organisera arbetsflödet i form av
byggsekvens, lager, konstruktionsplan, symmetri
kunna redogöra för det direkta förhållandet mellan
verkliga kamerabilder, belysningsförhållanden och materiella
egenskaper och rendering


Färdighet och förmåga
För godkänd kurs skall studenten

med handledning skapa mer komplexa Nurbsytor från Nurbskurvor
samt åstadkomma ytkontinuitet och omsätta kurv- och
ytegenskaper
med handledning modellera ett exempelobjekt med kontinuerliga
ytövergångar, radier och grundläggande friformsytor;
modelleringsstrategi, patchlayout, detaljarbete
med handledning genomföra fotorealistisk rendering genom scen,
kamera, HDR-bilder/belysning, material


Kursinnehåll
Kursen består av gruppföreläsningar kompletterade med
individuell handledning.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget Godkänd ska studenten ha deltagit i 80 % av undervisningen, genomfört ett flervalsprov med godkänt resultat samt åstadkommit ett provobjekt och en rendering av det med hög kvalitet. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: IDEA85 eller motsvarande.
Begränsat antal platser: Nej
Kursen överlappar följande kurser: IDEA10
Kurslitteratur

Programmanual och hjälpfiler; nätvideor, användarfora och diskussionsgrupper.


Kontaktinfo och övrigt
Kursansvarig: Andreas Hopf, Andreas.Hopf@design.lth.se
Hemsida: http://www.ide.lth.se



