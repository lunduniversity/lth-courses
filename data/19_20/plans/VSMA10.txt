
Kursplan 2019/20 VSMA10





Kursplan för
Materialmekanik
Mechanics of Materials
VSMA10, 3 högskolepoäng, G1 (Grundnivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYI2, IBYV2
Undervisningsspråk: Kursen ges på svenska

Syfte
Kursen syftar till att ge en introduktion till materialmekanik
tillämpad på enkla konstruktionstyper som är vanliga i byggnader
och anläggningar.
Kursen är avsedd som en grundläggande allmänbildning för en
högskoleingenjör samt att ge nödvändiga förkunskaper för att
kunna gå vidare med studier i geoteknik och byggnadsmekanik.

Mål
Kunskap och förståelse
För godkänd kurs skall studenten

Kunna förklara och använda begrepp som
kraft, moment, jämvikt, spänning och töjning.
Kunna förklara och använda Hookes lag med utvidgningar.


Färdighet och förmåga
För godkänd kurs skall studenten

Kunna bestämma krafter i statiskt bestämda fackverk.
Kunna bestämma krafter, förskjutningar, spänning och
töjning i statiskt bestämda och obestämda stångsystem.
Kunna bestämma skjuvspänning och skjuvtöjning i enkla
konstruktioner.
Kunna bestämma snittkrafter och normalspänning i statiskt
bestämda balkar.


Värderingsförmåga och förhållningssätt
För godkänd kurs skall studenten

Kunna bedöma rimligheten i ett beräkningsresultat.


Kursinnehåll
Kursen inleds med en genomgång av begreppen kraft, moment,
friläggning och jämvikt, med tillämpning på fackverk, samt
introduktion av begreppen spänning och töjning:

Kraft och moment. Friläggning och jämvikt. Fackverk.
Spänning, töjning, spännings-töjningssamband.

Därefter fördjupas begreppen genom arbete med statiskt
bestämda balkar:

Snittkrafter vid balkböjning. Normalspänning vid elastisk
böjning av balk.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En obligatorisk inlämningsuppgift samt skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMA645 Matematisk analys eller FMAA50 Matematisk analys
och
FMA656 Matematik, linjär algebra eller FMAA55 Matematik, linjär algebra
Begränsat antal platser: Nej
Kursen överlappar följande kurser: VSMA20, FME602, VSMA05
Kurslitteratur

Heyden, S., Dahlblom, O., Olsson, A., Sandberg, G.: Introduktion till strukturmekaniken. Studentlitteratur, 2017, ISBN: 9789147084609.


Kontaktinfo och övrigt
Kursansvarig: Henrik Danielsson, henrik.danielsson@construction.lth.se
Hemsida: http://www.byggmek.lth.se/utbildning/kurser



