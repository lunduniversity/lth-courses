
Kursplan 2019/20 ASBN45





Kursplan för
Stadskvalitet och urban form
Urban Quality and Urban Form
ASBN45, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur med fördjupning inom hållbar stadsgestaltning. 
Obligatorisk för: MSUD1
Valfri för: A4
Undervisningsspråk: Kursen ges på engelska

Syfte
Kursens syfte är att utveckla studentens förmåga att
förstå, analysera och värdera stadsgestaltningens konstnärliga
aspekter och uttrycksmedel. Kursen syftar också till att utveckla
studentens förmåga att på ett ifrågasättande och kreativt
sätt, verbalt och i skrift, integrera teoretisk kunskap och ett
humanistiskt förhållningssätt i reflektioner omkring
gestaltningsmässiga aspekter av stadsmiljöer. Vidare syftar
kursen till att vidga studentens referensramar gällande urbana
designprojekt.

Mål
Kunskap och förståelse
För godkänd kurs skall studenten

visa förståelse för stadsgestaltningens betydelse för
människors urbana livsvillkor och insikt i individers och gruppers
olika erfarenheter av stadsmiljöer.
visa fördjupad insikt i den urbana gestaltningens
konstnärliga aspekter och vara orienterad om hur kontextuella
förhållanden som klimat, kulturhistoria, landskapselement eller
topografi kan bilda utgångspunkt för kvalificerad
gestaltning.


Färdighet och förmåga
För godkänd kurs skall studenten

visa förmåga att verbalt och i skrift föra kvalificerade
resonemang om den urbana gestaltningens konstnärliga och
humanistiska aspekter,
med grund i föreläsningar och anvisad litteratur visa
förmåga att i skrift beskriva, analysera, föra en fördjupad
diskussion omkring frågor rörande stadsgestaltning och urban
kvalitet,
visa förmåga att kritiskt granska en given text avseende
ämnesinriktning, innehåll, form, struktur och disposition.


Värderingsförmåga och förhållningssätt
För godkänd kurs skall studenten

visa förmåga att göra kvalificerade värderingar gällande
urban kvalitet och urban form,
visa insikt om stadsgestaltningens konstnärliga aspekter,
visa insikt om stadsmiljöns inverkan på människors
välbefinnande och ett ansvarsfullt förhållningssätt till den
urbana gestaltarens yrkesroll.


Kursinnehåll
Kursens fokus är konstnärligt kvalificerad stadsgestaltning
och innehållet fördjupar och problematiserar diskussionen om
sambandet mellan urban form och urbana kvaliteter. De exempel som
behandlas rör stadsgestaltningens olika uttrycksmedel som stadens
golv, grönska, byggnadsvolymer, platsutformning, och andra urbana
element. Kursen ger studenterna tillfälle att vidga sina
referenser av kvalificerade urbana gestaltningsprojekt och komma i
kontakt med konstnärligt framstående praktiker inom
stadsgestaltningens område. Undervisningen sker i form av
föreläsningar, seminarier och enskilt uppsatsskrivande. Kursens
fokus på konstnärligt avancerad stadsgestaltning är ämnat att
inspirera och utveckla studentens kreativa gestaltningsförmåga
och därigenom utgöra ett stöd för gestaltningsuppgiften i
ASBN02 Stadsåterbruk (15 hp).

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd skrivuppgift samt minst 80% aktiv närvaro vid föreläsningar, exkursioner och seminarier.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASB185, ASBN20
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Andreas Olsson, andreas.olsson@arkitektur.lth.se
Övrig information: Kursens innehåll och upplägg är ämnat att utgöra ett stöd för gestaltningsuppgiften i kursen ASBN02 Stadsåterbruk (15 hp).



