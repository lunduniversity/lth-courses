
Kursplan 2019/20 VBRN65





Kursplan för
Industribrandskydd
Industrial Fire Protection
VBRN65, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning BI/RH
Beslutsdatum: 2019-03-27
Allmänna uppgifter
Obligatorisk för: BI3
Undervisningsspråk: Kursen ges på svenska

Syfte
Syftet med kursen är att tillföra studenten kunskaper inom
områdena aktiva och passiva system och ventilationsbrandskydd.
Genom att i en projektuppgift sammanföra och tillämpa kunskaper
från tidigare kurser ges studenten insikt i hur dessa kunskaper
kan användas för att analysera, värdera och dimensionera
brandskyddssystem.

Mål
Kunskap och förståelse
För godkänd kurs skall studenten

kunna applicera kunskaper från kursen Brandskyddssytem på ett
verkligt objekt.
kunna beskriva och identifiera regler och
dimensioneringsmetoder för de vanligaste typerna av
detektionssystem och aktiva släcksystem.


Färdighet och förmåga
För godkänd kurs skall studenten

kunna analysera konsekvensen och behovet av aktiva och passiva
system och system för ventilationsbrandskydd baserat på
förutsättningarna i ett objekt, objektägarens skyddsmål samt
risker för skador på människa, egendom och miljö.
kunna tillämpa kunskaper från tidigare kurser för att välja
lämpliga brandskyddssystem.
kunna använda relevanta regler från Brandskyddsföreningen om
aktiva system (SBF regler), samt känna till internationella regler
på området, t.ex. sprinklerregler från NFPA.
förstå och använda facktermer inom områdena aktiva och
passiva system och system för ventilationsbrandskydd i både tal
och skrift.
muntligt och skriftligt kunna beskriva aktiva och passiva
system och system för ventilationsbrandskydd och förklara för
både lekmän och experter hur de fungerar .
muntligt och skriftligt kunna beskriva brandtekniska problem
och lösningar, vilka bygger på aktiva och passiva system och
system för ventilationsbrandskydd, för både lekmän och
experter.
muntligt kunna framföra konstruktiv kritik relaterat till
brandtekniska lösningar med aktiva och passiva system och system
för ventilationsbrandskydd.
självständigt kunna söka efter litteratur och information
inom aktuellt område.
visa förmåga till lagarbete och samverkan i grupparbete.
visa förmåga att planera och med adekvata metoder genomföra
en större projektuppgift med focus på brandskyddssystem.


Värderingsförmåga och förhållningssätt
För godkänd kurs skall studenten

visa förmåga att bedöma brandskyddssystem med hänsyn till
relevanta tekniska, ekonomiska och miljömässiga aspekter,
kunna bedöma ingenjörsmässiga lösningar med hänsyn till
vetenskapliga, samhälleliga och etiska aspekter.
visa förmåga att identifiera sitt behov av ytterligare
kunskap och fortlöpande utveckla sin kompetens.


Kursinnehåll
Kursen genomförs i form av ett projektarbete i grupp. Arbetet
går ut på att studenterna besöker ett verkligt objekt i
samhället. Utifrån objektets förutsättningar, objektägarens
skyddsmål samt risker för skador på människor, egendom och
miljö skall studenterna utvärdera befintliga och dimensionera nya
brandskyddssystem. Projektarbetet ska presenteras vid ett
seminarium i slutet av kursen. Vid seminariet deltar objektägare,
representanter från räddningstjänsten, studenter och lärare.
Studenterna ska även opponera på en annan grupps arbete vid det
avslutande seminariet.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd projektuppgift med skriftlig och muntlig presentation inklusive opponering på annan grupps arbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBRF20 Brandkemi - värmetransport


Förutsatta förkunskaper: VBRF10 Branddynamik. VBRN60 Brandskyddssystem
Begränsat antal platser: Nej
Kursen överlappar följande kurser: VBR082
Kurslitteratur

Nilsson, D. & Holmstedt, G.: Kompendium i Aktiva system - Detektion, Report 7030. Brandteknik LTH, 2007.
Särdqvist, S.: Vatten och andra släckmedel. SRV, 2002, ISBN: 91-7253-145-2.
Marcus Runefors: Kompendium i Aktiva system – Sprinkler , Report 3193. Department of Fire Safety Engineering, 2015.
Kompletterande stenciler.


Kontaktinfo och övrigt
Examinator: Marcus Runefors, marcus.runefors@brand.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.

Några föreläsningar kan komma att ges på engelska. 



