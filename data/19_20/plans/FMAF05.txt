
Kursplan 2019/20 FMAF05





Kursplan för
Matematik - System och transformer
Mathematics - Systems and Transforms
FMAF05, 7 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Huvudområde: Teknik. 
Obligatorisk för: E2, F2, I2, Pi2
Alternativobligatorisk för: D2
Valfri för: BME4, C4, M4, N3
Undervisningsspråk: Kursen ges på begäran på engelska

Syfte
Att ge matematiska begrepp och metoder från linjär algebra
och analys som är viktiga för systemteori (kontinuerlig och
diskret), och för vidare studier inom till exempel matematik,
ekonomi, fysik, matematisk statistik, mekanik,
reglerteknik, signalteori samt för framtida yrkesverksamhet.
Syftet är vidare att utveckla studenternas förmåga att lösa
problem, att tillgodogöra sig matematisk text och att kommunicera
matematik.

Mål
Kunskap och förståelse
För godkänd kurs skall studenten

ha kunskap om egenvärdens betydelse i stabilitets- och
resonanssammanhang, för såväl tidskontinuerliga som tidsdiskreta
linjära system.
kunna beskriva och använda begreppen linjaritet, tids- och
rumsinvarians, stabilitet, kausalitet, impulssvar och
överföringsfunktion, såväl i kontinuerlig som diskret tid.
kunna beskriva strukturen hos en exponentialmatris och kunna
beräkna exponentialmatriser i enkla fall.
kunna karakterisera olika typer av kvadratiska former dels med
hjälp av egenvärdesteknik, dels med hjälp av
kvadratkomplettering.
kunna definiera begreppet faltning, diskret och
kontinuerlig, och kunna använda det både för att beskriva
linjära tidsinvarianta  insignal-utsignalsystem, och för
beskrivning av vissa typer av integralekvationer.
ha viss erfarenhet och förståelse av matematiska och
numeriska datorprogram.


Färdighet och förmåga
För godkänd kurs skall studenten
 

kunna visa förmåga att självständigt välja lämpliga
metoder för att lösa system av linjära differentialekvationer
och system av linjära differensekvationer, och för att
genomföra lösningen i huvudsak korrekt.
kunna visa förmåga att använda egenvärdesteknik, elementär
distributionsteori, funktionsteori, Fourier- och
Laplacetransformationer och faltningar vid problemlösning inom
teorin för linjära system.
i samband med problemlösning, kunna visa förmåga att
integrera kunskaper från de olika delarna i kursen.
med adekvat terminologi, väl strukturerat och logiskt
sammanhängande kunna redogöra för lösningen till matematiska
problem inom kursens ram.


Kursinnehåll
Linjär algebra: spektralteori, kvadratiska former.
System av linjära differentialekvationer:
tillståndsekvationer, lösning genom diagonalisering, stabilitet,
stationära lösningar och transienter. Lösning med
exponentialmatris.
In-utsignalrelationer: linjaritet, tids- och
rumsinvarians, stabilitet, kausalitet. Faltningar. Elementär
distributionsteori. Överförings- och frekvensfunktioner. Diskreta
system.
Fourieranalys: Laplace- och Fouriertransformationerna.
Inversionsformler, faltningssatsen och Parsevals formel.
Transformteori och analytiska funktioner. Tillämpningar på
differentialekvationer och system av sådana.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt prov omfattande teori och problem. Obligatoriska inlämningsuppgifter, vilka kräver arbete både med och utan dator, som måste vara utförda FÖRE tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: System och transformer. 
Antal högskolepoäng: 7. Betygsskala: TH. 
Kod: 0216. Benämning: Inlämningsuppgifter. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
FMAB20. Minst 13 hp sammanlagt inom FMAA05 Endimensionell analys och FMAB30 Flerdimensionell analys. 
FMAB20 Linjär algebra


Förutsatta förkunskaper: FMAF01 Funktionsteori.
Begränsat antal platser: Nej
Kursen överlappar följande kurser: FMA030, FMA036, FMA062, FMA450, FMAF10
Kurslitteratur

Spanne, S: Lineära system. KF-Sigma, 1997.
Spanne, S: Övningar i Lineära system. KF-Sigma, 2009.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/sot/
Övrig information: Tentamen på kursen räknas även som tentamen på de tidigare kurserna FMA450 System och transformer och FMA036 Linjär analys. För att en skrivning skall rättas krävs att tentanden blivit godkänd på inlämningsuppgifterna före skrivningstillfället. 



