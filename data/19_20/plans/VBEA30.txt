
Kursplan 2019/20 VBEA30





Kursplan för
Kommunikation och datorverktyg
Communication and Computer Tools
VBEA30, 8 högskolepoäng, G1 (Grundnivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYA1, IBYI1, IBYV1
Undervisningsspråk: Kursen ges på svenska

Syfte
Kursen syftar till att studenten behärskar grundläggande
ingenjörsteknisk problemlösning med hjälp av datorverktyg samt
grunderna i muntlig och skriftlig framställning. Kursens
färdighetsträning är utvidgad till att också omfatta studie
-och karriärplanering.

Mål
Kunskap och förståelse
För godkänd kurs skall studenten
vara förtrogen med:

de olika krav man ställer på muntlig och skriftlig
framställning.
retorikens och presentationsteknikens grunder.
datorstödd beräkning samt hur olika resultat kan
illustreras.
ritteknikens grunder samt ett traditionellt tvådimensionellt
cad-programs funktionalitet.
olika studiestrategier.


Färdighet och förmåga
För godkänd kurs skall studenten

kunna kommunicera muntligt och skriftligt i sådana avseenden
som hänger samman med de fortsatta studierna och den kommande
rollen som ingenjör.
kunna utföra en informations- och litteratursökning.
använda de grundläggande funktionerna i ett modernt
datorberäkningsprogram och  ett traditionellt tvådimensionellt
cad-program.
kunna lösa grundläggande ingenjörstekniska problem.


Värderingsförmåga och förhållningssätt
För godkänd kurs skall studenten

kunna förstå och värdera källor i såväl muntlig som
skriftlig framställning.
kunna läsa och tolka ritningar för att bearbeta ett projekt
vidare.
kunna ta ställning till vilka ingenjörsmässiga verktyg som
behövs i olika situationer.


Kursinnehåll
Med ett ingenjörsmässigt perspektiv behandlar kursen
grundläggande och visuell kommunikation. Härvid tränas
studenten också praktiskt i presentationsteknik, retorik och
opposition för den muntliga framställningen och i
rapportskrivningsmetodik (disposition, källkritik, metodik,
litteratursökning) för den skriftliga framställningen.
För att särskilt stödja den skriftliga och visuella
framställningen ingår att kunna hantera grundläggande
datorprogram för dessa ändamål.
Även seminarier i studie- och karriärplanering ingår som
kursmoment.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Alla obligatoriska moment ska vara godkända för erhållande av godkänt slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Kommunikation och datorverktyg, del 1. 
Antal högskolepoäng: 3. Betygsskala: UG.  Prestationsbedömning: Muntlig kommunikation, datorverktyg.  Delmomentet omfattar: Muntlig kommunikation, datorverktyg. 
Kod: 0218. Benämning: Kommunikation och datorverktyg, del 2. 
Antal högskolepoäng: 5. Betygsskala: UG.  Prestationsbedömning: Skriftlig kommunikation, datorverktyg.  Delmomentet omfattar: Godkänd skriftlig framställning, godkända inlämningsuppgifter. 
Antagningsuppgifter
Begränsat antal platser: Nej
Kursen överlappar följande kurser: EDAA15
Kurslitteratur

Hamrin G.: Byggnadsritning. Ritsätt och ritregler. AMG HAmrin, 1996, ISBN: 9186852159. Obligatorisk (inköp).
Utdelat kompendie- och övningsmaterial.
Wedeen,J: AutoCad 2017 Grundkurs. CADMUM AB, 2016, ISBN: 9789173093835. Referenslitteratur.
I. Lindstedt: Talarens hantverk; Att göra framgångsrika presentationer. Studentlitteratur, 2015, ISBN: 9789144096667.


Kontaktinfo och övrigt
Kursadministratör: Christina Glans, christina.glans@construction.lth.se
Kursansvarig: Elna Jönsson, elna.jonsson@construction.lth.se
Hemsida: http://liveatlund.lu.se



