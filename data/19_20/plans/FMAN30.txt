
Kursplan 2019/20 FMAN30





Kursplan för
Medicinsk bildanalys
Medical Image Analysis
FMAN30, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Valfri för: BME4-sbh, BME4-br, C5, D4, E4-mt, F4, F4-bg, F4-bm, Pi4-biek, Pi4-bam
Undervisningsspråk: Kursen ges på begäran på engelska

Syfte
Kursens huvudsyfte är att ge en grundläggande introduktion
till teori och matematiska metoder inom medicinsk bildanalys, i
tillräcklig omfattning för att göra det möjligt för studenten
att ta sig an  medicinska bildbehandlingsproblem. Vidare är
syftet att få studenten att utveckla sin förmåga till
problemlösning, både med och utan dator. Ett ytterligare syfte
är att förbereda studenten för fortsatta studier och forskning i
gränslandet mellan medicin och teknik.

Mål
Kunskap och förståelse
För godkänd kurs skall studenten

kunna tydligt förklara och självständigt använda
matematiska grundbegrepp inom medicinsk bildanalys, speciellt med
avseende registrering, segmentering och klassificering.
kunna beskriva och översiktligt förklara några av de olika
bildinfångningstekniker som används inom medicinsk bildanalys, t
ex Röntgen, X-ray Computed Tomography (CT), Magnetic Resonans
imaging (MR), ultraljud, Positron-EmissionsTomografi (PET),
Scintigrafi (Scint) och Single-Photon Emission Computed Tomography
(SPECT).
kunna beskriva och översiktligt förklara den matematiska
teorin bakom några centrala medicinska
bildbehandlingsalgoritmer.
kunna kortfattat beskriva  de statistiska principer som ligger
till grund för maskininlärning.
kunna ge exempel på etiska överväganden som blir aktuella
vid medicinska tillämpningar av bildanalys.


Färdighet och förmåga
För godkänd kurs skall studenten

på ett ingenjörsmässigt sätt kunna använda programpaket
på dator för att lösa medicinska bildanalysproblem.
kunna självständigt applicera grundläggande bildtekniker på
medicinskt och forskningsmässigt relevanta
bildbehandlingsproblem.
med adekvat terminologi, väl strukturerat och logiskt
sammanhängande kunna redogöra för lösningen till ett medicinskt
bildanalysproblem.


Kursinnehåll
Grundläggande begrepp: Bilder, volymsdata, 4D data,
pixlar och voxlar, filformat, DICOM (Digital Imaging and
Communications in Medicine). .
Bildinfångningstekniker: Röntgen, CT (x-ray Computed
Tomography), MR (Magnetic Resonance imaging), ultraljud, PET
(Positron Emission Tomography), Scint (Scintigrafi) och SPECT
(Single-Photon Emission Computed Tomography).
Brus och bildförbättring, förlustfri
kompression.
Registrering: Registrering av medicinska data.
Ömsesidig information. Landmärkesbaserade metoder.
Deformationsmodeller.
Segmentering: Aktiva konturer i 2D, 3D och 4D, AAM
(Active Appearance Models). Grafmetoder.
Maskininlärning: Inlärning, prövning,
generalisering, hypotesrum
Utvärdering: Databaser. Etik.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska inlämningsuppgifter och muntlig tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAN20 Bildanalys eller motsvarande

Begränsat antal platser: Nej
Kurslitteratur

Material tillhandahålles av institutionen.


Kontaktinfo och övrigt
Kursansvarig: Anders Holst, studierektor@math.lth.se
Kursadministratör: Studerandeexpeditionen, expedition@math.lth.se
Lärare: Kalle Åström, karl.astrom@math.lth.se
Hemsida: http://www.maths.lth.se/course/medim/



