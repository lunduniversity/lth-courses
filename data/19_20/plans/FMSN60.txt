
Kursplan 2019/20 FMSN60





Kursplan för
Finansiell statistik
Financial Statistics
FMSN60, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: F5, F5-fm, I5-fir, Pi4-fm
Undervisningsspråk: Kursen ges på engelska

Syfte
Kursen skall ses som den statistiska delen av ett kurspaket som
även innehåller kurserna TEK180 Värdering och hantering av
finansiell risk och FMS170 Prissättning av derivattillgångar och
skall ge verktyg för att från data konstruera modeller för
riskvärdering och prissättning.

Mål
Kunskap och förståelse
För godkänd kurs skall studenten

hantera variansmodeller såsom GARCH-familjen, stokastisk
volatilitet samt modeller som används för högfrekvent data.
utnyttja grundläggande verktyg från stokastisk kalkyl: Itos
formel, Girsanov transformation, Martingal, Markovprocess,
Filtration och hur dessa kan användas.
använda verktyg för filtrering av latenta processer såsom
Kalmanfilter och partikelfilter.
statistiskt validera modeller från någon av ovanstående
modellklasser.


Färdighet och förmåga
För godkänd kurs skall studenten

kunna hitta lämpliga stokastiska modeller för finansiell
data.
arbeta med stokastisk kalkyl för att prissätta finansiella
kontrakt och för att transformera modeller så att data lämpar
sig för statistisk modellering.
förstå när och hur filtermetoder skall appliceras.
validera vald modell i relativa och absoluta termer.
lösa ett modelleringsproblems alla delar med hjälp av
ekonomisk och statistisk teori (från kursen och från andra
kurser) där lösningen innefattar modellspecifikation, inferens
och modellval.
redovisa lösningen skriftligt i en teknisk rapport samt
muntligt.
tillgodogöra sig forskningsartiklar inom fältet och
närliggande fält.


Kursinnehåll
Kursen behandlar modellbygge och estimation i olinjära
dynamiska stokastiska modeller för finansiella system. Modellerna
kan ha kontinuerlig eller diskret tid och modellbygget avser
såväl att bestämma modellernas struktur som att estimera
eventuella parametrar. Vanliga modellklasser är t.ex.
GARCH-modeller med diskret tid eller modeller baserade på
stokastiska differentialekvationer med kontinuerlig tid. Deltagarna
kommer också att möta statistiska metoder som Maximum Likelihood-
och (generaliserade) momentmetoder för parameterestimation,
kärnskattningsmetodik, olinjära filter för filtrering och
prediktion samt partikelfiltermetodik.
Kursen diskuterar också prediktion, optimering och
riskvärdering för system baserad på sådana beskrivningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig rapport och muntlig redovisning av ett större projekt samt obligatorisk närvaro på laborationerna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projektarbete. 
Antal högskolepoäng: 4,5. Betygsskala: TH.  Prestationsbedömning: Skriftlig och muntlig redovisning av projekt 
Kod: 0217. Benämning: Laborationsdel 1. 
Antal högskolepoäng: 1,5. Betygsskala: UG.  Prestationsbedömning: Datorlaboration 1 och 2 
Kod: 0317. Benämning: Laborationsdel 2. 
Antal högskolepoäng: 1,5. Betygsskala: UG.  Prestationsbedömning: Datorlaboration 3 och 4 
Antagningsuppgifter
Förkunskapskrav:
FMSF10 Stationära stokastiska processer


Förutsatta förkunskaper: EXTF45 Finansiell ekonomi och helst också någon/några av FMSN45 Tidsserieanalys, TEK180/EXTQ35 Värdering och hantering av finansiell risk samt FMSN25 Prissättning av derivattillgångar.
Begränsat antal platser: Nej
Kursen överlappar följande kurser: FMS161, MASM18
Kurslitteratur

Henrik Madsen, Erik Lindström and Jan Nygaard Nielsen: Statistics for Finance. Chapman and Hall/CRC , 2015, ISBN: 9781482228991.


Kontaktinfo och övrigt
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fms161/
Övrig information: Bytt kurskod från FMS161. Kursen ges på naturvetenskaplig fakultet med koden MASM18.



