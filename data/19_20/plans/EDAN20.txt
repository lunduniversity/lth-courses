
Kursplan 2019/20 EDAN20





Kursplan för
Språkteknologi
Language Technology
EDAN20, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Valfri för: C4-pv, D4-pv, D4-mai, E4-bg, F4, F4-pv, F4-mai, Pi4-pv, Pi4-bam
Undervisningsspråk: Kursen ges på engelska

Syfte
Under de senaste 15 åren har de språkteknologiska metoderna
mognat avsevärt på grund av att mängden tillgänglig skriven och
talad information har ökat kraftigt, vilket har lett till ökande
behov av att behandla den automatiskt. Fastän de flesta
datorsystem inte enbart ägnar sig åt språkbehandling så finns
det numera många applikationer som i någon mån är
"språkmedvetna" och har inbyggda språkteknologiska funktioner
såsom stavnings- och grammatikkontroll, sökning och
sammanfattning av information eller ett talbaserat
dialoggränssnitt. Detta gör att fältet är av ökande betydelse
för CS-ingenjörer.
Kursen ger en inledning till språkteknologins metoder. Den
försöker täcka hela fältet från teckenkodning och statistiska
språkmodeller till syntaktisk analys, semantik och dialogsystem.
Kursen inriktar sig på välbeprövade tillämpningar i industriell
skala eller på försöksnivå.

Mål
Kunskap och förståelse
För godkänd kurs skall studenten

Förstå fältet av språkteknologiska metoder och viktiga
applikationer som använder dem
Känna till de viktigaste teknikerna, grundläggande algoritmer
och allmänna arkitekturer som används i applikationer
Skapa och konstruera språkbehandlingsalgoritmer. Skriva,
tolka, utvärdera och förbättra dem under laborationerna.


Färdighet och förmåga
För godkänd kurs skall studenten

Förstå och utveckla annoteringsscheman, skapa och bearbeta
strukturerade dokument
Förstå och skriva reguljära uttryck och använda dem i
programmeringsspråk som Python
Förstå och använda maskininlärningsalgoritmer och
statistiska tekniker
Utveckla och utvärdera algoritmer i de viktiga fälten av
språkteknologier, språkmodellering, partiell parsning,
dependensparsning, semantisk parsning genom att använda verkliga
data


Värderingsförmåga och förhållningssätt
För godkänd kurs skall studenten

Visa nyfikenhet, kreativitet och förmåga till
problemlösning
Visa förståelse för industriella och forskningsrelaterade
frågor i språkteknologiområdet


Kursinnehåll

En översikt över språkteknologi: delområden,
tillämpningar och exempel.
Korpuslingvistik: Reguljära uttryck, ändliga
automater, introduktion till Python, konkordanser, tokenisering,
frekvenslistor, kollokationer.
Morfologi och ordklasstaggning: Morfologi,
transduktorer, ordklasstaggning.
Frasstrukturgrammatiker: Konstituenter, syntaxträd,
DCG-regler, unifiering.
Partiell parsning: Detektering av multiord,
detektering av substantivgrupp och verbgrupp,
informationsextrahering, utvärdering.
Syntaktiska formalismer: Konstituens och dependens,
funktioner. Parsning, statisktisk parsning, dependensparsning.
Semantik: Formell semantik, lambda-kalkyl, lexikal
semantik, predikat-argument-struktur, ramsemantik, semantisk
parsning.
Diskurs och dialog: Referens och koreferens, diskurs
och retorik, diskursrelationer, analys av diskursrelationer,
dialog, talhandling, multimodalitet.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyg 3 krävs godkända inlämningsuppgifter (laborationer och individuella rapporter). För möjlighet till högre betyg krävs även skriftlig tentamen. Inlämningsuppgifterna (laborationerna) skall uföras i grupper om två studenter, men kan även göras individuellt. Den första laborationen ägnas åt de programmeringsverktyg som används i kursen. De sex övriga uppgifterna behandlas under de följande laborationstillfällena.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Statistiska tekniker för textanalys. 
Antal högskolepoäng: 3,5. Betygsskala: UG.  Prestationsbedömning: För godkänt betyg krävs fullgjorda laborationer.  Delmomentet omfattar: Laborationer. 
Kod: 0213. Benämning: Syntaktisk och semantisk textbehandling. 
Antal högskolepoäng: 4. Betygsskala: UG.  Prestationsbedömning: För godkänt betyg skall laborationerna vara fullgjorda.  Delmomentet omfattar: Laborationer. 
Kod: 0313. Benämning: Tentamen. 
Antal högskolepoäng: 0. Betygsskala: TH.  Prestationsbedömning: De som fullgör övriga delmoment på kursen får betyg 3. För dem som deltar i den frivilliga tentamen finns möjlighet att få högre betyg. För dem som tenterar med betyg 4 eller 5 som resultat blir detta slutbetyg på hela kursen.  Delmomentet omfattar: Frivillig skriftlig tentamen. 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: Nej
Kursen överlappar följande kurser: EDA171
Kurslitteratur

Pierre Nugues: Language Processing with Perl and Prolog, Theories, Implementation, and Application. Springer Verlag, 2014, ISBN: 978-3-642-41464-0.


Kontaktinfo och övrigt
Kursansvarig: Professor Pierre Nugues, Pierre.Nugues@cs.lth.se
Hemsida: http://cs.lth.se/edan20



