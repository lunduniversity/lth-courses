
Kursplan 2019/20 EDAF90





Kursplan för
Webbprogrammering
Web Programming
EDAF90, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C3
Valfri för: BME4, D4, E4, F4, I4, L4-gi
Undervisningsspråk: Kursen ges på svenska

Syfte
Kursen ger kunskap om grundläggande tekniker bakom
webbprogrammering. Kursen omfattar både kommunikation (http),
programmeringsspråk (JavaScript) och exekveringsmiljö (DOM
JavaScript runtime). Studenterna ska även få erfarenhet av en
enkeltrådig asynkron exekveringsmiljö. Efter kursen ska
studenterna kunna utveckla egna webbapplikationer. Fokus i kursen
ligger på klientsidan.

Mål
Kunskap och förståelse
För godkänd kurs skall studenten

ha kunskap om protokoll som är relevanta för
webb-applikationer, t.ex. http
ha ingående kunskap om programmeringsspråket JavaScript,
bl.a. prototypbaserat objektorientering och funktion scope
ha en förståelse för en webbsidas uppbyggnad, hur den
representeras i webbläsare, samt hur JavaScript exekveras och
interagerar med DOMen (webbläsaren som exekveringsplattform).
ha förståelse för möjligheter och begränsningar med
enkeltrådiga asynkrona exekveringsmiljöer
ha kunskap om tekniker för lagring av data i
webb-applikationer (t.ex. cookies, http-session, HTML5 local store
och databas på serversidan)
kunna problematisera kring komponenters tillstånd vid
asynkrona händelser och navigering i webbläsaren (t.ex. stöd
för direktlänkar, navigering bakåt i webbläsarens historik)
samt känna till tekniker för att hantera problemen, t.ex.
redux.
ha förståelse för principerna i restful-api

 

Färdighet och förmåga
För godkänd kurs skall studenten

kunna utnyttja asynkrona programmeringstekniker för att skapa
användarvänliga/responsiva webbapplikationer
kunna utveckla enkla webb-applikationer med hjälp av
komponentbaserade ramverk så som react och Angular
kunna använda ramverk för layout, t.ex. bootstrap och
material design, för att skapa ett modernt och enhetligt utseende
på webbapplikationer

 

Kursinnehåll
HTML, CSS, DOM, JavaScript (prototypbaserad OO, funktion scope),
asynkron programmering (future, promise, rsjx), kapplöpning och
deadlock, datalagring i webb-applikationer (cookies, http-session,
HTML5 local store, databas på serversidan), http-protokollet,
XMLHttpRequest, datarepresentation (character encoding, base64,
json), restful-api, introduktion till aktuella ramverk för
webb-utveckling (t.ex. bootstrap, react och angular), introduktion
till utökningar av språken och transpilers, t.ex. scss och
typescript, bakåtkompatibilitet med polyfill.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig. Obligatoriska moment: laborationer och projekt. För deltagande i tentamen krävs att laborationerna är godkända. För godkänt betyg på kursen krävs dessutom godkänt projekt. Slutbetyg på kursen baseras på resultatet av den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen i webbprogrammering. 
Antal högskolepoäng: 3. Betygsskala: TH.  Prestationsbedömning: Skriftlig tentamen. 
Kod: 0218. Benämning: Obligatoriska moment. 
Antal högskolepoäng: 4,5. Betygsskala: UG.  Prestationsbedömning: För godkänt krävs fullgjorda laborationer och projekt.  Delmomentet omfattar: Obligatoriska laborationer och ett obligatoriskt projekt. 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: 120
Urvalskriterier: Platsgaranti för studenter på InfoCom som har kursen i sitt obligatorium och som har anmält sig i tid. Urval för resterande platser: Antal poäng som har uppnåtts eller tillgodoräknats på programmet. Förtur ges till studenter vars program har kursen listad i läro- och timplanen.
Kontaktinfo och övrigt
Kursansvarig: Per Andersson, Per.Andersson@cs.lth.se



