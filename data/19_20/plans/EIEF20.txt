
Kursplan 2019/20 EIEF20





Kursplan för
Automationsteknik, fortsättningskurs
Automation, Advanced Course
EIEF20, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Obligatorisk för: IEA3
Undervisningsspråk: Kursen ges på svenska

Syfte
Kursen syftar till att ge fördjupade kunskaper inom
reglerteknik och automation. Områden inom reglerteknik som utgör
fördjupning är framför allt system på tillståndsform och
tidsdiskreta system. Båda två är viktiga för att kunna förstå
och formulera regleralgoritmer för såväl simulering som
implementering av regulatorer med mikroprocessorer/datorer. En
kortfattad introduktion till multivariabel reglerteknik utgör
också en viktig komplettering till tidigare reglerteknikkunskaper.
Automationsdelen utgörs av en introduktion till analys av
maskinhantering modellerad av tidsdiskreta markovkedjor. Kursen
innehåller laborationer och simulering med anknytning till
tillståndsåterkoppling, tidsdiskret reglering och
markovkedjor.

Mål
Kunskap och förståelse
För godkänd kurs skall studenten
kunna analysera enklare multivariabla reglersystem
kunna analysera reglersystem på tillståndsform
kunna analysera tidsdiskreta reglersystem
kunna analysera enklare markovkedjor

Färdighet och förmåga
För godkänd kurs skall studenten
kunna beräkna särkopplingsfilter för enklare multivariabla
system
kunna dimensionera tillståndsåterkoppling av processer
utifrån en given specifikation
kunna beräkna regulatorer i tidsdiskreta reglersystem utifrån
en given specikikaton
kunna ta fram program för att implementera tidsdiskreta
regulatorer
kunna utföra modellering av produktflöden i enkla
tillverkningsprocesser med hjälp av markovkedjor

Värderingsförmåga och förhållningssätt
För godkänd kurs skall studenten
kunna välja lämpligt samplingsintervall för en tidsdiskret
regulator givet specifikation och processegenskaper

Kursinnehåll
Tillståndsmodeller och tillståndsåterkoppling
Tidsdiskreta system och Z-transormer
Servoteknik
Tidsdiskreta Markovkedjor
Multivariabla system
Särkopplingsfilter vid multivariabel reglering
Vikningseffekten
Stabilitetskriterier för tidsdiskreta system
Diskretisering av tidskontinuerliga regulatorer
Polplaceringsdesign av tidsdiskreta regulatorer
Enkel processidentifiering med minstakvadratmetoden
Exempel på modellering med markovkedjor inom automation 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer och skriftlig tentamen
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Obligatoriska moment (laborationer) EIEF05 Automationsteknik


Förutsatta förkunskaper: FMA645, FMAA50 Matematisk analys, FMF656, FMAA55 Linjär Algebra, EIEF05 Automationsteknik  och FRT602, EIEF30 Styr- och reglerteknik
Begränsat antal platser: Nej
Kurslitteratur

Utdelat material.
Bertil Thomas: Modern reglerteknik, Liber, ISBN13: 9789147093236.


Kontaktinfo och övrigt
Kursansvarig: Mats Lilja, mats.lilja@hbg.lth.se
Hemsida: http://rauni.iea.lth.se:8074/eief20/automfk.htm



