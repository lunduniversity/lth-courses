
Kursplan 2019/20 FRTF05





Kursplan för
Reglerteknik, allmän kurs
Automatic Control, Basic Course
FRTF05, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning F/Pi
Beslutsdatum: 2019-03-26
Allmänna uppgifter
Huvudområde: Teknik. 
Obligatorisk för: C3, D3, E3, F2, I3, M3, MD3, N3, Pi2
Valfri för: BME4-sbh
Undervisningsspråk: Kursen ges på svenska

Syfte
Syftet med kursen är att ge kunskap om de grundläggande
principerna inom reglertekniken. Kursen skall ge insikt om vad man
kan åstadkomma med reglering, vilka möjligheter och
begränsningar som finns. Kursen behandlar linjära
tidskontinuerliga system.

Mål
Kunskap och förståelse
För godkänd kurs skall studenten

kunna definiera grundläggande reglertekniska begrepp.
kunna linjärisera olinjära dynamiska modeller.
kunna beräkna samband mellan dynamiska modeller i form av
transientsvar, överföringsfunktioner, differentialekvationer på
tillståndsform samt frekvenssvar beskrivna med Bode- eller
Nyquistdiagram.
kunna analysera dynamiska system med avseende på stabilitet,
robusthet, stationära egenskaper samt styrbarhet och
observerbarhet.
kunna beräkna implementerbara regulatorer genom diskretisering
av analoga regulatorer.


Färdighet och förmåga
För godkänd kurs skall studenten

kunna designa regulatorer utgående från givna specifikationer
på robusthet och snabbhet utgående från modeller i form av
tillståndsbeskrivning,
överföringsfunktion, Bodediagram eller Nyquistdiagram.
kunna designa regulatorer baserade på kaskadkoppling,
framkoppling och dödtidskompensering.
kunna utvärdera regulatorer via analys av transient- och
frekvenssvar, samt via laborationer på verkliga processer.


Värderingsförmåga och förhållningssätt
För godkänd kurs skall studenten

förstå samband och begränsningar då enkla modeller används
för att beskriva komplexa dynamiska system
visa förmåga till lagarbete och samverkan i grupp vid
laborationer.


Kursinnehåll
Inledning. Översikt av reglerteknikens problemställningar och
arbetsmetoder. Beskrivning av dynamiska system med hjälp av
tidsinvarianta ordinära differentialekvationer,
överföringsfunktion, frekvenskurvor, Bode- och Nyquistdiagram.
Samband mellan olika representationer. Styrbarhet och
observerbarhet. Analys av återkopplade system. Förmågan hos
reglersystem att reproducera insignaler och eliminera inverkan av
störningar. Stabilitet. Översikt av metoder för
stabilitetsundersökning: rotortmetoden och Nyquistkriteriet.
Praktisk stabilitet. Fas- och amplitudmarginal. Syntes och
implementation av reglersystem. Specifikationer. Reglerprinciper
och regulatorstrukturer: PID-regulatorn, kaskadreglering,
framkoppling. Syntes av system med given överföringsfunktion:
polplacering genom tillståndsåterkoppling och
utsignalåterkoppling. Rekonstruktion med Kalmanfilter.
Kompensering enligt Nyquist och Bode. Dödtidskompensering. Exempel
på tillämpningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), tre laborationer. Vid färre än fem anmälda kan omtentamina ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen. 
Kod: 0217. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter samt godkänd genomförd laboration. 
Kod: 0317. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter samt godkänd genomförd laboration. 
Kod: 0417. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter samt godkänd genomförd laboration. 
Antagningsuppgifter
Förutsatta förkunskaper: Obligatoriska kurser i matematik.
Begränsat antal platser: Nej
Kursen överlappar följande kurser: FRT010, FRT065, FRT081, FRT110, FRTN25
Kurslitteratur

Glad T, Ljung L: Reglerteknik – grundläggande teori, Studentlitteratur, 2006 eller.
Åström KJ, Murray RM: Feedback systems, Princeton 2008.
Kompendium i Reglerteknik AK - Föreläsningar, Hägglund, T.
Exempelsamling (komp.). Formelsamling (komp.). Laborations PM (komp).


Kontaktinfo och övrigt
Kursansvarig: Tore Hägglund, tore.hagglund@control.lth.se
Kursansvarig: Bo Bernhardsson, bo.bernhardsson@control.lth.se
Kursansvarig: Anders Robertsson, anders.robertsson@control.lth.se
Studierektor: Anton Cervin, anton.cervin@control.lth.se
Hemsida: http://www.control.lth.se/course/FRTF05



