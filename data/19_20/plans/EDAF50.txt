
Kursplan 2019/20 EDAF50





Kursplan för
C++ - programmering
C++ Programming
EDAF50, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Valfri för: BME4, C4-pv, D4-pv, E4, F4, M4, N4, Pi4-pv
Undervisningsspråk: Kursen ges på svenska

Syfte
Kursen ger ingående kunskaper om C++, som är ett viktigt
programspråk med många användningsområden. Särskilt betonas de
språkkonstruktioner som gör att C++ är ett mera avancerat, och
samtidigt mera komplicerat, programspråk än Java.

Mål
Kunskap och förståelse
För godkänd kurs skall studenten

känna till och kunna beskriva skillnaderna mellan C++ och
Java
vara väl förtrogen med språket C++ och med
standardbiblioteket STL


Färdighet och förmåga
För godkänd kurs skall studenten

vara kapabel att välja rätt C++-konstruktion för lösning av
ett givet problem
kunna använda verktyg för att utveckla C++-program i
Unix-miljö


Kursinnehåll
Översikt över C++. Grundläggande C++-programmering: typer,
programstrukturer, funktioner, minneshantering, I/O, strängar.
Objektbaserad programmering: klasser, resurshantering.
Objektorienterad programmering: härledda klasser, polymorfism,
operatoröverlagring, standardklasser. Generisk programmering,
parametriserade klasser. Standardbiblioteket STL.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För godkänt betyg krävs godkänd tentamen, godkända datorlaborationer och godkänd inlämningsuppgift. Slutbetyget baseras på den skriftliga tentamen. Obligatoriska moment: datorlaborationer och inlämningsuppgift.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Datorlaborationer och inlämningsuppgift. 
Antal högskolepoäng: 3. Betygsskala: UG.  Prestationsbedömning: För godkänt betyg krävs att datorlaborationerna och inlämningsuppgiften är godkända. 
Kod: 0217. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. Slutbetyget på kursen baseras på resultatet av den skriftliga tentamen. 
Antagningsuppgifter
Förkunskapskrav:
EDAA01 Programmeringsteknik - fördjupningskurs eller EDAA30 Programmering i Java - fortsättningskurs


Begränsat antal platser: Nej
Kursen överlappar följande kurser: EDA031, EDA331, EDA623, EDAF30
Kurslitteratur

Lippman, S B, Lajoie, J, Moo, B: C++ Primer, Fifth Edition. Addison-Wesley, 2012, ISBN: 0-321-71411-3.


Kontaktinfo och övrigt
Studierektor: Studierektor, dl_studierektor@cs.lth.se
Hemsida: http://cs.lth.se/edaf50



