
Kursplan 2019/20 MION01





Kursplan för
Styrning av produktionssystem och materialflöden
Management of Production and Inventory Systems
MION01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Obligatorisk för: MLOG1
Valfri för: E4-pla, I4-pr, I4-lf, M4-lp
Undervisningsspråk: Kursen ges på engelska

Syfte
Kursens syfte är att ge studenterna fördjupade kunskaper i
metoder för styrning av produktions- och lagersystem både från
en teoretisk och en praktisk synvinkel. En viktig aspekt är att
öka studenternas förmåga att strukturera och lösa uppgifter i
form av grupprojekt.

Mål
Kunskap och förståelse
För godkänd kurs skall studenten

kunna använda avancerade kvantitativa metoder för styrning
och utvärdering av produktionssystem och materialflöden.
ha visat prov på att självständigt kunna strukturera och
lösa projektarbeten av utredande  och problemlösande karaktär.
Detta involverar både tillämpning och integrering av kunskaper
som studenten  tillägnat sig under utbildningens gång men också
självständig fördjupning inom områden relevanta för uppgiften
i fråga.

Vidare ställs krav på studenten:
 

att förstå de grundläggande principerna för Toyotas
produktionssystem som utgör basen för Lean produktion.
att förstå utmaningarna och effekterna av osäkerhet och
variabilitet på styrningen av produktionssystem och att kunna
hantera dessa genom användande av relevanta metoder
att förstå begränsningarna i vanligt förekommande
produktionsstyrningsmodeller och kvantitativ modellering av dessa
system. En viktig fråga som studenten förväntas kunna analysera
är styrkor och svagheter med ”Pull” orienterade CONWIP system
kontra ”Push” orienterade system av MRP karaktär.
att inom ramen för ett ”Pull” orienterat produktionssystem
förstå principerna för hierarkisk produktions- och
personalplanering, detaljplanering och körplanering samt att kunna
använda kvantitativa modeller för förbättrad styrning.
att kritiskt kunna granska och välja lämplig
modellbeskrivning för att effektivt styra vanligt förkommande
produktionssystem. Ett speciellt fokus läggs på generaliserade
KANBAN system (CONWIP system). Detta ställs i relation till de MRP
baserade system som studeras i kursen Material- och
Produktionsstyrning MIOF10.
att kunna redogöra för, tillämpa och utvärdera olika typer
av kvantitativa modeller för att effektivt styra CONWIP baserade
system.
att på ett statistiskt korrekt sätt analysera datamaterial
från slumpmässiga processer som utgör indata till kvantitativa
produktions- och lagerstyrningsmodeller. Speciellt fokus läggs på
analys av efterfrågedata och olika typer av produktions- eller
processtider. Detta involverar bl.a. val och anpassning av
fördelningsfunktioner samt olika typer av hypotesprövning.
att förstå olika principer som används för att bestämma
kostnadsparametrar som används i olika typer av produktions- och
lagerstyrningsmodeller så som lagerhållningskostnader,
bristkostnader och ordersärkostnader.
att kunna redogöra för och tillämpa kvantitativa modeller
för styrning av enkla lagersystem med osäkerhet i efterfrågan
och/eller ledtider. Detta involverar beräkning av olika typer av
servicemått och förväntade kostnader samt optimering av
styrparametrar i form av beställningspunkter, orderkvantiteter och
påfyllnadsnivåer.
att kunna redogöra för och tillämpa kvantitativa modeller
för styrning av kopplade lagersystem av olika struktur med
osäkerhet i efterfrågan. Detta involverar beräkning av olika
typer av servicemått och förväntade kostnader samt optimering av
styrparametrar i form av beställningspunkter, orderkvantiteter och
påfyllnadsnivåer.
att självständigt kunna strukturera och lösa uppgifter i
projektform med höga krav på skriftlig och muntlig avrapportering
och dokumentering.


Färdighet och förmåga
För godkänd kurs skall studenten
ha förmåga och färdighet att självständigt formulera, lösa
och använda relevanta kvantitativa modeller för analys och
styrning. Konkreta områden och modelltyper som studenten ska
bemästra inkluderar:
 

Huvudplanering/Aggregerad produktionsplanering.
Detalj- och körplanering med fokus på CONWIP system
(deterministiska och stokastiska modeller)
Stokastiska modeller för utvärdering och optimering av enkla
lagersystem (single-echelon systems) under olika antaganden:
kontinuerlig inspektion, periodisk inspektion, kontinuerlig
normalfördelad efterfrågan, diskret sammansatt Poisson
efterfrågan, lagerhållning över en och flera perioder,
fullständig bristnotering av restorder och förlorad
försäljning, servicenivåkrav (S1, S2 och S3) och bristkostnader,
(R,Q), (S-1,S) och (s,S) system, deterministiska och stokastiska
ledtider (oberoende och beroende), koordinerad beordring (“joint
replenishments” och “powers-of-two policies”)
Stokastiska modeller för utvärdering och optimering av
kopplade lagersystem (Supply chain systems) under olika antaganden:
seriesystem och distributionssystem, METRIC approximationen kontra
exakt beräkning, (S-1,S) och (R,Q) policies, echelon/flödes-lager
kontra installationslager.
Metoder och angreppssätt för implementering av lager och
produktionsstyrningssystem.

Studenten förväntas kunna använda etablerade facktermer och
på ett tydligt sätt kommunicera problemformulering, lösning och
tolkning av kvantitativa modeller. Efter genomgången kurs ska
studenten självständigt kunna tillgodogöra sig litteratur på
området och ytterligare kunna förkovra sig vid behov.
För godkänd kurs skall studenten ha förvärvat förmåga att
självständigt strukturera och lösa uppgifter i projektform.
Detta innebär färdighet i att angripa och lösa i grunden
ostrukturerade frågeställningar. Viktiga aspekter av detta är
problematisering, formulering av syfte och mål, metodval och
analys. För att skapa ett beslutsunderlag krävs färdighet att
göra litteraturstudier och analysera data. För avrapportering
krävs färdighet i muntlig och skriftlig presentationsteknik.

Värderingsförmåga och förhållningssätt
För godkänd kurs skall studenten

förstå och kunna förklara de underliggande antaganden och
begränsningar som de studerade modellerna bygger på, samt de
avväganden de implicerar.
förstå behoven av koordinering och samarbete över
funktionella organisationsgränser inom ett företag, och mellan
olika företag i en försörjningskedja, för att uppnå hållbar
utveckling och hållbart resursutnyttjande.
förstå att gemensamma mål, värderingar och etiska
förhållningssätt är viktiga griundpelare i framgångsrik och
hållbar verksamhetsstyrning tillsammans med miljömässiga och
ekonomiska överväganden.


Kursinnehåll
Kursen syftar till att fördjupa kunskaperna i kvantitativ
modellering av produktions- och lagersystem både ur ett teoretiskt
och praktiskt perspektiv. Kursen bygger vidare på de teorier och
metoder som studerats i MIOF10 Material och Produktionsstyrning
kursen och diskuterar utmaningar med att applicera dessa i
praktiken, t. ex. vad gäller bestämning av kostnadsparametrar och
anpassning av sannolikhetsfördelningar till verkliga
datamaterial.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av hemtentamen/inlämningsuppgifter i form av projekt. Slutbetyget avgörs genom en sammanvägning av prestationerna i dessa moment. Examinationsmomenten är utformade för att testa studenternas förmåga att självständigt lösa ostrukturerade och verklighetsnära problem. En viktig aspekt är att redovisa dessa  på ett tydligt och välstrukturerat sätt i skriftliga rapporter och muntliga presentationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MIO012/MIOA01/MIOA12/MIOA15 Industriell Ekonomi AK, FMS012 Matematisk statistik AK (eller motsvarande)


Förutsatta förkunskaper: MIO310 Optimering och simulering, MIO040 Industriell ekonomi FK,  MIOF10 Material- och produktionsstyrning,
Begränsat antal platser: Nej
Kursen överlappar följande kurser: MIO331
Kurslitteratur

Axsäter S. Inventory Control, Second edition. Springer, New York (2006).
(Finns att tillgå gratis som e-bok via lunds universitets bibliotek).
- - - - - - - - - - - - - - - - - - - - - - - - - - - - -- - - - - - - - - - - - - - - - - - - - - - - - -.
Hopp, W. J. and M. L. Spearman, Factory Physics third edition, Irwin McGraw-Hill, New York, 2008.
- - -- - - - - - - - - - - - - - - - - - - - - - - - - - - - - - - - - - - - - - - - - - - - - - - - - - -.


Kontaktinfo och övrigt
Kursansvarig: Professor Johan Marklund, johan.marklund@iml.lth.se
Hemsida: http://www.pm.lth.se



