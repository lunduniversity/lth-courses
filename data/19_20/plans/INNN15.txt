
Kursplan 2019/20 INNN15





Kursplan för
Innovationsmanagement
Innovation Management
INNN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Huvudområde: Teknik. 
Valfri för: F4, I4-ai
Undervisningsspråk: Kursen ges på engelska

Syfte
Kursen ”Innovation Management” syftar till att (1) ge
studenterna grundläggande kunskap om innovationer och
innovationsprocesser ur ett företags- och organisationsperspektiv,
och att (2) ge studenterna tillgängliga teoretiska och praktiska
verktyg/koncept för att förstå och hantera verklighetsanknutna
innovationsprocesser; teknikutveckling och innovationsstrategi,
till exempel strategier för utveckling av nya produkter (varor och
tjänster).
Kursen erbjuder en översikt av en rad verktyg för att stödja
teknologiutveckling och organisatoriska lösningar som detta
kräver.
 

Mål
Kunskap och förståelse
För godkänd kurs skall studenten
• Visa prov på kunskap om och förståelse av innovation
management genom att arbeta med ett urval av verktyg.
• Ha en förståelse för, och kunna tillämpa och presentera de
viktigaste verktygen för innovation management i olika
sammanhang.
• Visa en förståelse för innovation management metoder för
att stödja innovation över tiden, deras funktion i praktiken, och
deras fördelar, nackdelar och begränsningar.
• Kunna jämföra olika tekniker för att identifiera
innovationsrelaterade problem i företag.
 

Färdighet och förmåga
För godkänd kurs skall studenten
• Jämföra de olika tillgängliga verktygen och besluta om
den mest lämpliga i enlighet med företagets specifika
egenskaper.
• Praktiskt tillämpa verktygen i veckovisa gruppövningar.
• Skanna av tekniska lösningar och identifiera lämpliga
alternativ som bäst passar med hänsyn till företagets kompetens
och resurser.
• Kommunicera lärdomar genom att göra presentationer och leda
diskussioner.
 

Värderingsförmåga och förhållningssätt
För godkänd kurs skall studenten
• Ha förmåga att självständigt analysera på vilket sätt
kontextuella faktorer påverkar innovationsprocesser i
företag,
• Ha förmåga att kritiskt analysera innovationers roll i
samhället.

Kursinnehåll
Att utveckla innovationer blir alltmer komplext. Den globala
konkurrensen ökar ständigt, samtidigt som produkters livslängd
och utvecklingscykler blir allt kortare. Detta innebär att
företag ständigt behöver utveckla sitt teknologiska försteg
för att överleva och växa.
Företagen ställs inför utmaningar när de försöker hantera
innovation och översätta tekniska, marknadsrelaterade,
ekonomiska, institutionella eller organisatoriska möjligheter till
konkurrensfördelar. För att möta dessa utmaningar behöver
företaget ha en förståelse för dynamiken i innovationsprocessen
och kunna identifiera resursbehov och hur man kan utnyttja dessa
resurser.
Uthållig innovation är endast möjligt om företaget
upprätthåller en rad interna och externa rutiner för att skanna
av omgivningen i jakt på tekniska möjligheter, välja de
möjligheter som är relaterade till deras tekniska kompetens, få
resurser för att omvandla dessa möjligheter till nya produkter,
marknadsföra dem och lära av det förflutna. Kursen introducerar
vetenskapligt grundade begrepp för att stödja utvecklingen av
företagens innovationsstrategier.
Kursen är praktiskt inriktad och studenter förväntas arbeta i
grupper med de olika koncepten/verktygen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av tre delar delar: 1) Projektarbete som genomförs i grupp och rapporteras skriftligen och muntligen vid seminarier. 2) Aktiv närvaro vid case-seminarier.  Närvaro vid seminarier är obligatorisk. Vid utebliven närvaro kan en skriftlig komplettering komma att kräva. 3)
Individuell skriftlig rapport som diskuterar insikter och slutsatser från projektet samt kritiskt granskar det ur ett samhällsperspektiv, t ex med avseende på hållbarhet eller etik. 

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MIO012/MIOA12/MIOA01/MIOA15 Industriell ekonomi AK.
Minst tre års godkänd sammanhållen heltidsutbildning på högskolenivå (eller kandidatexamen).

Begränsat antal platser: Nej
Kursen överlappar följande kurser: INN001, INN010
Kurslitteratur

Artiklar.
John Bessant, Joe Tidd: Innovation and Entrepreneurship. Wiley, 2015, ISBN: 978-1-118-99309-5.


Kontaktinfo och övrigt
Kursansvarig: Lars Bengtsson, lars.bengtsson@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.innovationengineering.lth.se/education/undergraduate-courses/



