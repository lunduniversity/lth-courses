
Kursplan 2019/20 VBEA25





Kursplan för
Byggprocessen med entreprenadrätt
Construction Process and Construction Law
VBEA25, 7 högskolepoäng, G1 (Grundnivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYA2, IBYI3, IBYV2
Undervisningsspråk: Kursen ges på svenska

Syfte
Kursen syftar till att ge studenterna kunskaper och förståelse
avseende de aktörer, regler och processer som måste beaktas vid
planering, produktion och förvaltande av en byggnad eller
anläggning. Utöver detta syftar kursen till att ge grundläggande
kunskaper om kalkylmetoder och analyser inom byggproduktion, samt
grundläggande kunskaper om de rättsregler- och den praxis som
råder inom svensk avtals- och entreprenadrätt.

Mål
Kunskap och förståelse
För godkänd kurs skall studenten

Beskriva byggprocessens olika skeden utifrån ett
byggherreperspektiv.
Identifiera och definiera inblandade aktörer i byggprocessens
olika skeden.
Beskriva de regler och lagar som berör byggprocessens olika
skeden.
Beskriva ett kvalitets- och miljöarbete i byggprocessen.
Identifiera väsentliga arbetsmiljöaspekter vid produktion av
byggnader och anläggningar.
Redogöra för upphandlingsbestämmelserna, avtal, allmänna
bestämmelser och lagen om offentlig upphandling.
Redogöra för olika upphandlingsbegrepp och
entreprenadformer


Färdighet och förmåga
För godkänd kurs skall studenten

Tillämpa grundläggande metoder för planering, styrning och
organisation av ett byggprojekt.
Utifrån givna förutsättningar kunna utforma och värdera
förfrågningsunderlag och anbud.


Värderingsförmåga och förhållningssätt
För godkänd kurs skall studenten

Formulera och värdera relevanta aspekter av byggprocessen samt
bedöma rättsliga aspekter av byggprocessen


Kursinnehåll
Kursen avser att ge en orientering av de aktiviteter som
genomförs i byggprocessen och behandlar byggprocessen ur ett
byggherreperspektiv. Fördjupade analyser görs av program-,
projekterings- och produktionsskedena samt förvaltnings- och
arbetsmiljöaspekter. Utöver detta görs en genomgång av allmän
rättsorientering med fördjupning inom entreprenadrätt och
upphandling. Kursen är uppbyggd på ett antal föreläsningar och
övningar:
• Organisation av byggprojekt
• Projekteringsprocessen och tidiga skeden
• Planering av byggprojekt
• Projektkalkylering
• Byggdelskalkyl
• Årskostnadskalkyler
• Produktionskalkyler
• Arbetsberedning och arbetsmiljö
• Allmän rättsorientering, avtalsrätt, entreprenadrätt och
administrativa föreskrifter
• Offentlig upphandling
• Konsultupphandling, ABK09
• Entreprenadupphandling, AB04 och ABT06
• Fördjupning entreprenadavtal och tvister

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VBEA20, VFR601, VBEA10
Kurslitteratur

Hansson, B m fl: Byggledning Projektering. Studentlitteratur AB, 2015, ISBN: 978-91-44-10572-7.
Hansson, B m fl: Byggledning Projektering, Övningsbok. Studentlitteratur AB, 2015, ISBN: 978-91-44-10568-0.


Kontaktinfo och övrigt
Kursansvarig: Stefan Olander, stefan.olander@construction.lth.se
Kursadministratör: Christina Glans, christina.glans@construction.lth.se
Hemsida: http://www.bekon.lth.se



