
Kursplan 2019/20 MAMF15





Kursplan för
Arbetsorganisation och ledarskap
Work Organization and Management
MAMF15, 6 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Alternativobligatorisk för: M3
Valfri för: E4, F4, MD4, N4
Undervisningsspråk: Kursen ges på svenska

Syfte
Kursen syftar till att ge förståelse för hur industriellt
arbete byggs upp, fördelas och samordnas med särskild hänsyn
till människans behov och villkor. Centralt i kursen är arbetets
och det tekniska produktionssystemets utformning och ömsesidiga
anpassning under samtidigt beaktande av betingelser för
produktivitet och arbetstillfredsställelse. Till ämnet hör
kombinationer av sociala och tekniska aspekter, dels vid
förändringar i befintliga produktionssystem, dels vid utformning
av nya. Kursen ger speciellt förståelse för villkoren vid
genomförande av förändringar i arbetsorganisationer och vilka
krav detta ställer på ett hållbart och innovativt
hälsofrämjande ledarskap.

Mål
Kunskap och förståelse
För godkänd kurs skall studenten
• Definiera och diskutera grundläggande begrepp som
behandlar uppbyggnad, fördelning och samordning av arbete.
• Förklara arbetets och produktionssystemets utformning och
dess samband med arbetstillfredsställelse och produktivitet.

Färdighet och förmåga
För godkänd kurs skall studenten
• Utforma ett upplägg för framgångsrikt
förbättringsarbete, dels vid förändringar i befintliga, dels
vid utformning av nya produktionssystem.
• Muntligt och skriftligt redogöra för ett
arbetsorganisatoriskt delområde.

Värderingsförmåga och förhållningssätt
För godkänd kurs skall studenten
• Föreslå och motivera förändringar av en befintlig
arbetsorganisation med stöd av grundläggande begrepp och
principer inom området arbetsorganisation.

Kursinnehåll
Centrala begrepp i kursen: Arbetsorganisatoriska teorier ur
produktionstekniskt och beteendevetenskapligt perspektiv. Historik
och utvecklingstrender inom arbetsorganisationen.
Arbetsutformningens beteendevetenskapliga grunder. Gruppteori.
Ledarskap och arbetsmiljö. Projektledning.
Förändringsstrategier. Utvecklingsprocesser. Japansk
arbetsorganisation och nya produktionskoncept. Förbättringsarbete
och kompetensutveckling. Personaladministration - ansvar som chef
och anställd. Visualiseringsmetoder. Utformning av
arbetsorganisation. Hållbart och innovativt hälsofrämjande
ledarskap. Aktuella forsknings- och utvecklingsprojekt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Dugga, fördjupningsuppgift i form av skriftlig artikel, inlämningsuppgifter, muntlig redovisning och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0108. Benämning: Arbetsorganisation och ledarskap. 
Antal högskolepoäng: 6. Betygsskala: TH. 
Kod: 0208. Benämning: Projektarbete. 
Antal högskolepoäng: 0. Betygsskala: UG. 
Antagningsuppgifter
Begränsat antal platser: Nej
Kursen överlappar följande kurser: MAMN30
Kurslitteratur

Bohgard, M et al.: E-bok/MOOC: Arbete och teknik på människans villkor. Prevent, 2017. Tillgänglig via kurssidan. Planerad publicering 2017.
Rubenowitz, S: Organisationspsykologi och ledarskap. Studentlitteratur , 2004, ISBN: 978-91-44-04190-2.
Kompendium från institutionen, samt utdelat material. Aktuella forskningspublikationer: vetenskapliga artiklar, offentliga föreläsningar och interaktivt utbildningsmaterial finns tillgängligt på kursens hemsida.
Susan A. Wheelan: Att skapa effektiva team. Studentlitteratur, 2013, ISBN: 978-91-44-08818-1.
Bo Tonnquist: Projektledning. Sanoma Utbilding, 2016.


Kontaktinfo och övrigt
Kursansvarig: Tekn dr Mikael Blomé, Mikael.Blome@design.lth.se
Examinator: Åsa Ek, asa.ek@design.lth.se
Hemsida: http://www.eat.lth.se
Övrig information: Liknande kurs är MAMN30 Ledarskap, arbetsorganisation och projektledning.



