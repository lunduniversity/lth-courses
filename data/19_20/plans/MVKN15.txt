
Kursplan 2019/20 MVKN15





Kursplan för
Energiförsörjning
Energy Supply Systems
MVKN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Alternativobligatorisk för: W3
Valfri för: E4-em, F4, I4, M4-en, W4-es
Undervisningsspråk: Kursen ges på svenska

Syfte
Kursens syfte är att ge kunskaper om
energiförsörjningssystems uppbyggnad och funktion i relation till
energiefterfrågans utveckling.

Mål
Kunskap och förståelse
För godkänd kurs skall studenten

kunna definiera för ämnet viktiga begrepp
kunna beskriva olika energiförsörjningssystem i
betydelsefulla dimensioner såsom primärenergibehov,
kapacitetsanpassning, skalfaktorer, driftfrågor, organisation,
ekonomiska karakteristika, miljöeffekter mm
kunna relatera dagens energiförsörjningssystem nationellt och
internationellt till en historisk samhällsutveckling
kunna redovisa en rimligt sammanhängande personlig
faktabaserad argumentation inom för ämnet viktiga
problemställningar


Färdighet och förmåga
För godkänd kurs skall studenten

kunna självständigt genomföra praktisk
energiförsörjningsanalys på lokal och regional nivå och
argumentera för valda lösningar
kunna kritiskt granska tekniskt/vetenskapliga rapporter över
ämnesrelevanta teman


Värderingsförmåga och förhållningssätt
För godkänd kurs skall studenten

kunna aktivt deltaga i diskussioner kring inom ämnet relevanta
problem
kunna självständigt analysera och argumentera för
ämnesrelevanta systemlösningar


Kursinnehåll
Kursen omfattar kunskaper rörande energiförsörjningssystemens
uppbyggnad och funktion i relation till energiefterfrågans
utveckling, dessa systems uppbyggnad, organisation och drift.
Analyser av resurshushållande, miljömässiga, finansiella m fl
aspekter på dessa system ingår med särskilt fokus på system på
lokal och regional nivå. Systemuppbyggnad, kapacitetsanpassning,
systemsäkerhet och miljöeffekter är andra analysdimensioner
liksom aspekter på energiomvandlingsteknikernas utveckling och
framtida utvecklingsförhållanden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och baserat på arbete i grupp. De obligatoriska momenten redovisas muntligt och skriftligt i grupp, liksom erfarenheterna från det obligatoriska industriella studiebesöket. Redovisningarna sker i seminarier där alla kursdeltagare förväntas deltaga aktivt. Deltagande i en obligatorisk energiförsörjningsövning ingår, liksom fyra obligatoriska test på kurslitteraturen och föreläsningarna. Godkända övningsmoment ger betyget tre. För högre betyg erfordras skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMVF01 Termodynamik och strömningslära el. motsvarande.
Begränsat antal platser: Nej
Kursen överlappar följande kurser: MVK071
Kurslitteratur

Kurslitteraturen uppdateras löpande och kan i sina huvuddelar fritt laddas ned från nätet eller kursens hemsida (Luvit).


Kontaktinfo och övrigt
Kursansvarig: Bitr.univ.lektor Kerstin Sernhed	, kerstin.sernhed@energy.lth.se
Kursansvarig: Vik. lektor Per-Olof J Kallioniemi, per-olof.johansson_kallioniemi@energy.lth.se
Hemsida: http://www.energy.lth.se
Övrig information: Kursen är baserad på föreläsningar, rapportstudier och -analyser, ett industriellt studiebesök i grupp, energiförsörjningsövningar samt test på den obligatoriska kurslitteraturen med efterföljande genomgång och rättning.



