
Kursplan 2019/20 KETF20





Kursplan för
Kemitekniska processer
Chemical Engineering Processes
KETF20, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Valfri för: K5-m, K4-p, W4-p
Undervisningsspråk: Kursen ges på begäran på engelska

Syfte
Inom kemisk industri pågår ett förändringsarbete från
gårdagens råvarusituation, som i stor utsträckning baserades på
ändliga resurser, till en mer långsiktigt hållbar produktion.
Katalys spelar ofta en central roll i denna förändring.

Kursen syfte är att ge en överblick och insikt i den moderna
kemitekniken, dess utveckling och framtid. Genom de exempel på
befintliga processer som tas upp förbereds studenten på att göra
processval utifrån såväl tekniska som ekonomiska och
miljömässiga förutsättningar.
Kursen ger även en introduktion och bakgrund till ämnet katalys
med syfte att studenten ska kunna diskutera val av katalysator till
en process, befintlig eller ny, med katalysatorföretag samt
förstå utvecklingsgången för en ny katalysator.

Mål
Kunskap och förståelse
För godkänd kurs skall studenten

kunna beskriva huvuddragen i den kemitekniska utvecklingen på
nationell och internationell nivå
kunna redogöra för kopplingar mellan råvara, process och
slutprodukt för i kursen beskrivna befintliga processer
kunna definiera de centrala begreppen inom katalys och deras
industriella relevans
kunna redogöra för en arbetsgång från råvara till
befintlig process.


Färdighet och förmåga
För godkänd kurs skall studenten

kunna analysera en befintlig process och avgöra hur framtida
förändringar i råvarusituationen kan påverka processen
kunna avgöra en process teknikmognad och övergripligen
föreslå en utvecklingsväg till färdig process samt redovisa
resultatet i en teknisk rapport.


Kursinnehåll
Kursen tar sin utgångspunkt i dåtidens råvaror och beskriver
utvecklingen genom den petrokemiska revolutionen fram till dagens
kemiindustri. I kursen diskuteras gårdagens råvarusituation, som
karakteriserades av ändliga resurser, vilka förändringar som
redan genomförts samt vilka ytterligare förändringar som behövs
för att ställa om till mer långsiktigt hållbar produktion.

Kursen innehåller följande avsnitt: historisk utveckling av
processindustrin, katalys, vanliga förekommande råvaror för
kemiproduktion, raffinaderiprocesser, produktion av organiska och
oorganiska kemikalier, finkemikalier, biotekniska processer samt
massa- och papperstillverkning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och projektuppgifter. Slutbetyget baseras på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Kemitekniska processer. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen 
Kod: 0213. Benämning: Projektuppgift. 
Antal högskolepoäng: 2. Betygsskala: UG.  Prestationsbedömning: Projektuppgifter 
Antagningsuppgifter
Förutsatta förkunskaper: KETF25 Reaktionsteknik eller KETF40/KTE170 Masstransport i tekniska och naturliga system
Begränsat antal platser: Nej
Kursen överlappar följande kurser: KET040, KTE055
Kurslitteratur

Moulijn, J.A.; Makkee, M.; van Diepen A.: Chemical Process Technology, 2nd Edition. John Wiley & Sons, Ltd., 2013, ISBN: 978-1-4443-2025-1.
Hulteberg, C.: Chemical Engineering Processes, Course compendium. 2015.


Kontaktinfo och övrigt
Kursansvarig: Universitetslektor Christian Hulteberg, Christian.Hulteberg@chemeng.lth.se
Hemsida: https://www.lth.se/chemeng/ketf20/



