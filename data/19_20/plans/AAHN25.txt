
Kursplan 2019/20 AAHN25





Kursplan för
Avancerad arkitektonisk gestaltning I, teori
Advanced Architectural Design I, Theory
AAHN25, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur med fördjupning inom avancerad arkitektonisk gestaltning. 
Obligatorisk för: MARK1-aad, MARK2-hsu, MARK2-spe
Valfri för: A4
Undervisningsspråk: Kursen ges på engelska

Syfte
Kursen skall stimulera studentens förmåga att, inom uppgifter
som ämnesmässigt ligger inom arkitekturens kärnområde, och
utifrån nya framtidsrelaterade aspekter baserad på adekvat
teoribildning, utmana rådande paradigm och föreställningar om
arkitektur. Kursen skall stödja studentens förmåga att
reflektera och diskutera kring en laborativ utforskning av
arkitekturens möjligheter, som ett stöd till kursen ”Avancerad
Arkitektonisk Gestaltning I”.

Mål
Kunskap och förståelse
För godkänd kurs skall studenten

visa analytisk förmåga att kritiskt granska praxis och teori
kring rådande arkitektursyn samt kunna redogöra för hur denna
anknyter till framtidsinriktade teorier rörande samhälle och
byggande,

visa kunskap och insikt kring teori och metod med avseende på
analys av byggnaden i staden.


Färdighet och förmåga
För godkänd kurs skall studenten

visa förmåga att beskriva, tolka och diskutera teoretiska
utgångspunkter, mål, medel och begrepp inom området
arkitektonisk gestaltning,

visa förmåga att genomföra fördjupade analyser av byggnader
med avseende på deras strukturella och gestaltningsrelaterade
egenskaper i relation till staden,

visa förmåga att i ord och bild kunna kommunicera ett
teoretiskt innehåll.


Värderingsförmåga och förhållningssätt
För godkänd kurs skall studenten

visa förmåga att analysera och kritiskt bearbeta adekvat
teoribildning,

visa förmåga att diskutera förhållningssätt till kända
och etablerade aspekter rörande byggnaders och det urbana rummets
gestaltning,

visa förmåga att bedöma värdet av koncept och resultat till
ett till människan knutet perspektiv,

visa förmåga att kritiskt värdera det egna arbetsresultatet
vilket bedrivits i en parallell designprocess.


Kursinnehåll
Kursen presenterar teoretiska redskap för att utveckla en
framtidsrelaterad arkitektur. Genom studier av relevanta teorier
och kritiskt granskande av exempel belyses och utvidgas
problemställningarna i projektdelen. Undervisningen bedrivs såsom
föreläsningar, seminarier, studieresor och litteraturstudier.
Undervisningen sker företrädesvis i grupp men enskilda övningar
kan förekomma.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningsuppgifter samt 80% aktiv närvaro vid studiebesök och föreläsningar. Obligatorisk närvaro vid seminarier. Vid betyget underkänd har studenten rätt till förnyad examination efter komplettering. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Urvalskriterier: Intervju och bedömning av portfölj för dem som läser kursen som valfri.
Kursen kan ställas in: Om färre än 12 anmälda.
Kurslitteratur

Kurslitteraturen varierar i förhållande till årets valda tema.


Kontaktinfo och övrigt
Kursansvarig: Professor Christer Malmström, christer.malmstrom@arkitektur.lth.se
Kursansvarig: Maria Rasmussen, maria.rasmussen@hdm.lth.se
Övrig information: Till kursen kopplas obligatoriskt "Avancerad arkitektonisk gestaltning I".



