
Kursplan 2019/20 IDEA21





Kursplan för
Industridesignprojekt A
Industrial Design Project A
IDEA21, 6 högskolepoäng, G1 (Grundnivå)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Huvudområde: Industridesign. Fördjupning: Grundnivå, har mindre än 60 hp kurs/er på grundnivå som förkunskapskrav.
Obligatorisk för: KID1
Undervisningsspråk: Kursen ges på begäran på engelska

Syfte
Kursen syftar till att introducera studenter i kreativa
produktutvecklingsprocesser och ge insikt i hur man går från
idéer till färdiga produkter. 
Studenterna får en förståelse för olika typer av
yrkeskompetenser samt  för möjligheterna och
begränsningarna hos olika tillverkningsprocesser. Kursen
introducerar strategier för hur man skapar produkter för ett
hållbart samhälle.

Mål
Kunskap och förståelse
För godkänd kurs skall studenten
• Ha förmågan att av se skillnaden mellan uppfinning,
design och yrkesskicklighet.
• Ha en förståelse för vad en specifik tillverkningsprocess
innebär.
• Visa förståelse för frågeställningarna kring skapandet
av ett hållbart samhälle.
 

Färdighet och förmåga
För godkänd kurs skall studenten
• Inom given tidsram visa förmåga att tillämpa sina nya
kunskaper på ett småskaligt produktutvecklingsprojekt.
• Ha förmågan att i seminarieform presentera projektet
muntligt inför gruppen med stöd av en visuell och/eller grafisk
presentation.
• Ha förmågan att beskriva projektet i en skriftlig rapport
där designprocessen och den slutliga designlösningen
presenteras.

Värderingsförmåga och förhållningssätt
För godkänd kurs skall studenten
• visa prov på kritiskt tänkande och logisk grund för det
egna arbetet.
• reflektera över det kulturella uppdraget, designers etiska
ansvar och en hållbar samhällsutveckling.

Kursinnehåll
Kursen inleds med en studieresa där eleverna bekantar sig med
de vanligaste tillverkningsprocesserna.
I ett antal korta övningsuppgifter får studenterna sedan
möjlighet att utveckla sin förmåga att ta en idé från
tankestadiet till en fysisk slutprodukt genom att utföra ett
småskaligt produktutvecklingsprojekt. Arbetet kommer att
innehålla följande etapper: idégenerering, 2D och 3D skisser,
prototyputveckling, presentation. Introduktion av textstruktur som
stöd för den skriftliga kommunikationen att tillämpas i
projektdokumentationen.
En workshop är integrerad i kursen. Under denna tar studenterna
del av och tillämpar grunderna i produktfotografering för tryckta
och digitala medier.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: 80% närvaro krävs. Bedömningen baseras på individuella och gruppuppgifter, projektdokumentation och muntlig presentation. Vid behov, en skriftlig självutvärdering av projektet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: IDEA15, IDEA20
Kurslitteratur

Mollerup, P. : Collapsibles: a design album of space-saving objects. London: Thames & Hudson, 2006. Rekommenderad läsning.
Pye, D. : The Nature and Art of Workmanship. London: Herbert Press Ltd, 1995. Rekommenderad läsning.
Pye, D. : The Nature and Aesthetics of Design. London: Herbert Press Ltd., 1995. Rekommenderad läsning.


Kontaktinfo och övrigt
Kursansvarig: Olof Kolte, Olof.Kolte@design.lth.se
Hemsida: http://www.ide.lth.se



