
Kursplan 2019/20 EDAN75





Kursplan för
Optimerande kompilatorer
Optimising Compilers
EDAN75, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Undervisningsspråk: Kursen ges på svenska

Syfte
Kursens syfte är att studenterna skall förstå möjligheter
och begränsningar hos moderna optimerande kompilatorer, och
därigenom veta vad de behöver optimera för hand och vad
kompilatorer kan optimera automatiskt.

Mål
Kunskap och förståelse
För godkänd kurs skall studenten

förstå vilka algoritmer och datastrukturer som används vid
implementation av moderna optimerande kompilatorer, samt
förstå vilka språkkonstruktioner som begränsar
optimeringsmöjligheter.


Färdighet och förmåga
För godkänd kurs skall studenten

kunna analysera benchmarkprogram för att se vilka
optimeringsalgoritmer som är lämpliga att implementera, samt
kunna implementera givna optimeringsalgoritmer på SSA form,
kontrollera att de är korrekt implementerade, samt mäta
prestandaeffekter.


Värderingsförmåga och förhållningssätt
För godkänd kurs skall studenten

kunna på egen hand sätta sig in i en vetenskaplig artikel i
ämnet, och presentera denna muntligt för de andra
studenterna,
kunna bedöma ungefär hur lång tid det kan tänkas ta att
implementera den presenterade algoritmen, samt bedöma om det kan
anses vara värt arbetet, samt
kunna bedöma om en optimeringsteknik kan vara lämplig att
använda för hand i de fall kompilatorn inte kan göra det
automatiskt.


Kursinnehåll
Kontrollflödesanalys, dataflödesanalys, beroendeanalys,
aliasanalys, elimination av redundans, optimering av loopar,
optimering av proceduranrop, registerallokering, schemaläggning av
instruktioner, optimering för objektorienterade språk, optimering
av minneshierarkin samt vektorisering för processorer med SIMD
instruktioner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig. Ett projekt ingår i kursen. Detta skall fullgöras inom en månad efter kursens slut. Slutbetyget bestäms av betygen på den skriftliga tentamen och ett frivilligt extra projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen i optimerande kompilatorer. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. Slutbetyg på kursen baseras på resultatet av denna tentamen och ett frivilligt extra projekt. 
Kod: 0217. Benämning: Obligatoriska moment. 
Antal högskolepoäng: 3. Betygsskala: UG.  Prestationsbedömning: För godkänt betyg krävs fullgjorda övningar, laborationer och projekt. 
Antagningsuppgifter
Förkunskapskrav:
EDAF05 Algoritmer, datastrukturer och komplexitet eller EDA027 Algoritmer och datastrukturer


Begränsat antal platser: Nej
Kursen överlappar följande kurser: EDA230
Kurslitteratur

Jonas Skeppstedt: An Introduction to the Theory of Optimizing Compilers, with performance measurements on POWER. Skeppberg, 2016, ISBN: 978-1537091129.


Kontaktinfo och övrigt
Kursansvarig: Jonas Skeppstedt, jonas.skeppstedt@cs.lth.se
Hemsida: http://cs.lth.se/edan75
Övrig information: Obligatoriska moment: Övningar, datorlaborationer och projektuppgift.



