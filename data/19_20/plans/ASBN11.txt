
Kursplan 2019/20 ASBN11





Kursplan för
Det nya stadslandskapet - teori och metod
Sustainable Urban Landscape - Theory and Method
ASBN11, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur med fördjupning inom hållbar stadsgestaltning. 
Alternativobligatorisk för: MSUD1
Valfri för: A4
Undervisningsspråk: Kursen ges på engelska

Syfte
Kursen syftar till att utveckla studenternas kunskap om
teoretiska grunder för hållbar gestaltning i rurala och urbana
sammanhang och i gränszoner. Kursen är också ämnad att vidga
studenternas kunskap om den avancerade landskapsgestaltningens
möjligheter, förutsättningar och problemställningar. Vidare är
syftet att inspirera och utveckla studentens kreativa förmåga och
utgöra ett stöd för gestaltningsuppgiften i designkursen Det
nya stadslandskapet (15 hp).

Mål
Kunskap och förståelse
För godkänd kurs skall studenten

visa fördjupad kunskap om ekologiska och kulturella
utgångspunkter för hållbar gestaltning i och av urban grönska,
landskap och urbana randzoner,
förstå behovet och karaktären av samverkan mellan byggnader,
landskap och infrastruktur för att skapa förutsättningar för
hållbar bebyggelseutveckling inom och utanför tätbebyggda
områden.


Färdighet och förmåga
För godkänd kurs skall studenten

visa förmåga till kritisk reflektion omkring aktuella
tendenser vad gäller landsbygdsutveckling och landskapet som
resurs i ett regionalt perspektiv;
visa förmåga att analysera, tolka och diskutera teoretiska
utgångspunkter för planering i kultur- och naturlandskap av olika
karaktär;
visa förmåga att genomföra kvalificerade analyser av
landskapsområden.


Värderingsförmåga och förhållningssätt
För godkänd kurs skall studenten

visa ett kritiskt, självständigt och kreativt
förhållningssätt till teoretiska och metodologiska
utgångspunkter för hållbar landskapsgestaltning;
visa insikt om behovet av att grunda förändringsprocesser i
landskapet på ekologiska och samhälleliga förhållanden.


Kursinnehåll
Kursen utgör en obligatorisk teoretisk och metodinriktad
fördjupning till kursen ASBN16 Det nya stadslandskapet
(15 hp). Innehållet behandlar främst teoretiska utgångspunkter
för hållbar gestaltning i och av natur- och kulturlandskapet.
Studenterna ges också en orientering om och träning i att
använda vedertagna redskap och metoder för att analysera och
visualisera landskap. Undervisningen sker främst i form av
föreläsningar, studiebesök och seminarier.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd övningar samt minst 80% aktiv närvaro vid seminarier, föreläsningar och genomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASB121, ASBN10
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Ass. professor Peter Siöström, Peter.Siostrom@arkitektur.lth.se
Kursansvarig: Louise Lövenstierne, louise.lovenstierne@arkitektur.lth.se
Övrig information: Denna kurs utgör en obligatorisk teoretisk och metodinriktad fördjupning till kursen ASBN16 Det nya stadslandskapet (15 hp).



