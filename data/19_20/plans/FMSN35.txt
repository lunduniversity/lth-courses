
Kursplan 2019/20 FMSN35





Kursplan för
Stationär och icke-stationär spektralanalys
Stationary and Non-stationary Spectral Analysis
FMSN35, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: BME4, C4, D4, E4-ss, F4, F4-ss, I4, Pi4-ssr, Pi4-biek
Undervisningsspråk: Kursen ges på engelska

Syfte
Kursen riktar sig till den som vill bredda och fördjupa sitt
kunnande inom statistisk signalbehandling och utöka sin
verktygslåda med mer avancerade tekniker. Den ligger i
gränslandet mellan statistik och signalbehandling och bygger på
de klassiska icke-parametriska metoder som är välkända och
behandlas i, t.ex. Stationära stokastiska processer eller Optimal
signalbehandling. Eftersom dessa metoder inte alltid räcker till
behövs mer avancerade tekniker inom många tillämpningsområden,
t.ex. inom kommunikation och medicin.
Kursen tar därför upp mer statistiskt robusta metoder som
blivit vanligare under de senaste åren, bl.a. tids-frekvensanalys,
som är ett modernt verktyg för undersökning av icke-stationära
signaler och processer. Forskningen inom detta område har
expanderat de senaste 20 åren, vilket gör att detta numera är
på väg att bli ett vanligt verktyg för analys.
Flera tillämpningar kommer också att presenteras i kursen och
deltagarna kommer att arbeta med data från verkliga
problemställningar.

Mål
Kunskap och förståelse
För godkänd kurs skall studenten

tolka och förstå parametriska och icke-parametriska
spektralestimeringsmetoder.
tolka och förstå spatial spektralanalys och klassiska
estimeringstekniker av riktningar.
tolka och förstå tidsfrekvensanalys och klassiska
estimeringstekniker av icke-stationära spektrum.

 

Färdighet och förmåga
För godkänd kurs skall studenten

kunna skatta klassiska parametriska och icke-parametriska
spektralestimat.
kunna skatta spektra av icke-uniformt samplade sekvenser.
kunna använda klassiska tids-frekvensmetoder för
skattning.


Kursinnehåll
Grundläggande definitioner. Fördjupat studium av AR (auto
regressive), MA (moving average) och ARMA-processer. Linjespektrum
och parametriska estimeringsmetoder. Underrumsbaserade tekniker.
Icke-parametriska spektralskattare, data-adaptivatekniker och
multifönstermetoder. Icke-uniform sampling. Orientering om
cirkulära och icke-cirkulära processer. Spatial spektralanalys.
Icke-stationära processes. Spektrogram. Wigner-Ville distribution.
Cohen’s klass. Ambiguity-spektrum. Multi-fönster tekniker för
icke-stationära signaler. Orientering om bispektrum.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända inlämningsuppgifter och projektapport samt deltagande i alla obligatoriska moment. Slutbetyget avgörs av en sammanvägning av resultatet på inlämningsuppgifterna och den muntliga och skriftliga projektredovisningen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Laborationer. 
Antal högskolepoäng: 3. Betygsskala: UG.  Prestationsbedömning: Projekt med skriftlig och muntlig redovisning 
Kod: 0216. Benämning: Inlämningsuppgifter del 1. 
Antal högskolepoäng: 1. Betygsskala: UG.  Prestationsbedömning: Första inlämningsuppgiften 
Kod: 0316. Benämning: Inlämningsuppgifter del 2. 
Antal högskolepoäng: 3,5. Betygsskala: UG.  Prestationsbedömning: Övriga inlämningsuppgifter 
Antagningsuppgifter
Förkunskapskrav:
FMSF10 Stationära stokastiska processer


Förutsatta förkunskaper: FMSN45 Tidsserieanalys
Begränsat antal platser: Nej
Kursen överlappar följande kurser: MASM26
Kurslitteratur

P. Stoica and R. Moses: Spectral analysis of signals. Prentice-Hall, 2005, ISBN: 0-13-113956-8.
M. Sandsten: Lecture notes, Time-frequency analysis. 2011.


Kontaktinfo och övrigt
Kursansvarig: Prof Andreas Jakobsson, andreas.jakobsson@matstat.lu.se
Kursansvarig: Prof Maria Sandsten, sandsten@maths.lth.se
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fmsn35/
Övrig information: Kursen ges även på naturvetenskaplig fakultet med kurskoden MASM26



