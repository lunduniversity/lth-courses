
Kursplan 2019/20 MMKN46





Kursplan för
Datorbaserad konstruktionsanalys 1
Computer Based Engineering, Design Analysis 1
MMKN46, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-me, M4-pu, MD4
Undervisningsspråk: Kursen ges på begäran på engelska

Syfte
Denna kurs syftar till att ge deltagarna insikt i hur avancerade
datorhjälpmedel genom en långt driven integration kan utnyttjas
för att minska ledtiderna och samtidigt öka effektiviteten och
kvaliteten i utvecklings- och konstruktionsprojekt. I denna kurs
introduceras sådana hjälpmedel för aktiviteterna: modellering,
analys och optimering med hjälp av konkreta konstruktionsuppgifter
och exempel från industrin och forskningsvärlden. Inom kursen
behandlas även optimeringsmetoder från sådana som fokuserar på
optimering av enskilda fenomen till sådana metoder som medger
simultan optimering av komplexa, sammansatta, fenomen.

Mål
Kunskap och förståelse
För godkänd kurs skall studenten
• kunna analysera, samt motivera, val av analystyp och
optimeringsmetod för ett enklare konstruktionsproblem utsatt för
statiska strukturlaster, strömning och/eller termiska
belastningar
• kunna skapa en analysmodell utifrån vald analystyp
• kunna införa nödvändiga randvillkor i analysmodellen
• genomföra exekvering i aktuellt analysprogram
• kunna utvärdera framtagna analys- och optimeringsresultat och
föreslå eventuella förändringar i befintlig
konstruktionslösning
• kunna kommunicera såväl process som resultat av genomförd
analys(er) - muntligen och i skrift

Färdighet och förmåga
För godkänd kurs skall studenten
• utifrån förelagd uppgiftbeskrivning genomföra en
komplett analys och optimering av en konstruktionslösning avseende
struktur, termiskt och/eller av strömning
• ha sådana insikter om metoder, tekniker och terminologi
avseende datorbaserade analyser av aktuellt slag och optimering att
kursdeltagaren inför ett industriföretag kan kommunicera sina
resultat från sina analyser i såväl tal som skrift

Värderingsförmåga och förhållningssätt
För godkänd kurs skall studenten

• kunna reflektera över framkomna resultat och föreslå
eventuellt ytterligare analyser och/eller konstruktiva
förändringar av ursprunglig konstruktionslösning

Kursinnehåll
Med konstruktionsanalys avses här primärt utnyttjande av
datorbaserade beräkningsmetoder/-tekniker för kvantitativ
problemlösning i konstruktionsprocessen. Primärt behandlas finita
elementmetoden, FEM, för analys av mekaniska system.

Ett viktigt moment i analysverksamheten utgörs av modellering och
interaktion mellan programvaror för olika analystyper (Struktur,
termisk och strömning), varvid målet är en överföring av den
framtagna tekniska lösningen i en för de efterföljande
verksamheterna användbar form.
I kursen behandlas även hur man utifrån en given
konstruktionslösning formulerar en för aktuellt fenomen, eller
sammansatta fenomen, lämplig matematisk modell, vilken sedan
omformuleras till ett optimeringsproblem. När så skett väljs
lämplig (numerisk) metod och datorverktyg för
optimeringsanalysen. Kursen behandlar även hur man genom
försöksplanering kan få insikt i hur olika designparametrar
påverkar konstruktionens egenskaper.
Aktuella programvaror är ANSYS WorkBench, Autodesk CFD,
modeFRONTIER och PTC Creo. Föreläsningarna i kursen behandlar
teori för modelleringsstrategier, analystyper, optimeringsmetoder
och försöksplanering såväl som exempel på industriella
tillämpningar. Gästföreläsare med stor insikt i specifika
tekniker kommer att bjudas in.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För erhållande av slutbetyg krävs godkända, individuella, inlämningsuppgifter. Totalt skall två inlämningsuppgifter lösas. Medelbetyget från de båda inlämningsuppgifterna ger slutbetyget. Notera, att inlämningsuppgift får kompletteras om den är underkänd, varvid endast minimipoäng erhålls.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Två års studier vid maskinprogrammet vid LTH, FHL064 Finita elementmetoden eller motsvarande.
MMK010/MMKA15/MMKA25 Ritteknik/Datorstödd ritning.
Begränsat antal platser: 60
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: MMKN45
Kurslitteratur

Burman, Å.(ed.), Föreläsningsmaterial, Avdelningen för maskinkonstruktion, LTH, 2007.


Kontaktinfo och övrigt
Kursansvarig: Axel Nordin, axel.nordin@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



