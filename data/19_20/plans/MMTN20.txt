
Kursplan 2019/20 MMTN20





Kursplan för
Material- och metodval
Material and Process Selection
MMTN20, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Obligatorisk för: MPRR1
Valfri för: M4-prr, MD4
Undervisningsspråk: Kursen ges på engelska

Syfte
Syftet med kursen är att förmedla en tillämpad
metodik för material- och metodval. Efter kursen skall studenten
kunna göra ett optimalt materialval utifrån produktens funktion
och uppsatta mål med hjälp av programvaran CES EduPack.

Mål
Kunskap och förståelse
För godkänd kurs skall studenten

kunna utföra ett systematiskt material- och metodval genom att
använda en metodik innehållande begreppen översättning
(translation), urval (screening) och rangordning (ranking).
på ett systematiskt sätt kunna använda begreppen funktion,
randvillkor, mål och fria variabler vid översättning av
produktspecifika designkrav till materialrelaterade
parametrar.
optimera urvalsprocessen genom härledning och formulering av
materialindex.
förstå och kunna skapa materialegenskapsdiagram samt använda
dessa tillsammans med urvalskriterier för inbördes
rangordning.
formulera sökvillkor innehållande multipla randvillkor och
mål.


Färdighet och förmåga
För godkänd kurs skall studenten

kunna utföra avancerade material- och metodval med hjälp av
den kommersiella programvaran CES EduPack.
kunna utföra kritiska bedömningar samt formulera och
analysera förslag på fungerande metod- och materialtekniska
lösningar.
värdera och utveckla materialtekniska lösningar i samband med
design och konstruktion.tillämpa kunskaper från tidigare
kurser.
tillämpa kunskaper från tidigare kurser.


Värderingsförmåga och förhållningssätt
För godkänd kurs skall studenten

visa insikt om den i kursen beskrivna arbetsmetodikens
möjligheter och begränsningar.
visa förmåga att identifiera och tillgodogöra ett
ytterligare behov av kunskap inom valda områden avseende material-
och metodval.


Kursinnehåll
Material- och metodval är i sitt sammanhang multidisciplinär,
vilket innebär att kunskaper från hållfasthetslära,
materialteknik och tillverkningsmetoder krävs för att kunna
utföra ett optimalt val. Kursen syftar till att förmedla
tillämpad kunskap avseende metodik och grunder för avancerade val
av material och tillverkningsmetod, dels genom teorier men också
praktiskt genom användning av programvaran CES EduPack.
Programvaran innehåller omfattande databaser med parametrar och
egenskaper som är viktiga vid ett optimerat material- och
metodval. Parametrar och egenskaper som kan styra en produkts
avgörande materialval kan exempelvis vara mekaniska laster, kemisk
miljö, temperatur, etc. Materialvalet samt produktens design styr
i sin tur vilka möjliga tillverkningsmetoder som kan användas.
Kursinnehållet är i korthet:
 

definitioner och terminologi
design och dess process
konstruktionsmaterial och dess egenskaper
materialegenskapsdiagram (Ashby maps)
arbetsmetodik vid material- och metodval

Kursens genomförande bygger på ett antal
föreläsningstillfällen, där grunderna för material- och
metodval behandlas, samt självständigt arbete med
inlämningsuppgifter och projektarbeten. För ökad förståelse
kompletteras föreläsningarna med seminarieövningar där några
typexempel behandlas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Löpande examination under kursens gång med obligatoriska inlämningsuppgifter, CES-färdighetsprov och projektarbeten. Frivillig tentamen avslutar kursen. Det kommer att ges tillfälle, att i direkt anslutning till CES-färdighetsprovet, göra om detta ifall resultatet är underkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMT012/MMTF20 Tillverkningsmetoder, FHL013/FHLF15 Hållfasthetslära, allmän kurs och FKM015/FKMA01 Konstruktionsmaterial, allmän kurs.
Begränsat antal platser: Nej
Kurslitteratur

Ashby, M. F.: Materials Selection in Mechanical Design, Fourth edition. Elsevier Butterworth-Heinemann, 2011, ISBN: 978-1-85617-663-7.
Av institutionen sammanställt övnings- och projektunderlag.


Kontaktinfo och övrigt
Kursansvarig: Volodymyr Bushlya, volodymyr.bushlya@iprod.lth.se
Hemsida: http://www.iprod.lth.se



