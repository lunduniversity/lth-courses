
Kursplan 2019/20 VVBF20





Kursplan för
Vägbyggnad
Road Construction
VVBF20, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: V3
Undervisningsspråk: Kursen ges på svenska

Syfte
Kursen syftar till att ge grundläggande kunskaper om vägar på
landsbygden och hur de fungerar under sin tekniska livslängd,
d.v.s. sambandet mellan planering, projektering, byggande,
kontrollmetoder, drift och underhåll av vägar samt
återanvändning av vägbyggnadsmaterial.

Mål
Kunskap och förståelse
För godkänd kurs skall studenten

Kunna förklara och använda grundläggande begrepp inom
vägbyggnad
Kunna beskriva funktionen och uppbyggnaden av flexibla
respektive styva vägöverbyggnader vid olika mark- och
terrängförhållande
Känna till olika kontrollmetoder vid byggande och underhåll
av anläggningar
Kunna beräkna kostnader för ett vägprojekt
Förstå betydelsen av samhällsekonomiska utvärderingar


Färdighet och förmåga
För godkänd kurs skall studenten

Utvärdera olika jord och terrängförhållanden samt utforma
och designa en väglinje med plan- och profilritning, samt en
tvärsektion
Implementera olika dimensioneringsmetoder, Svenska såsom
utländska för design av vägkonstruktioner
Konstruera ett arbetsrecept för tillverkning av en
standardasfaltbeläggning samt utvärdera massans egenskaper
utifrån uppsatta krav enligt rådande specifikationer
Genomföra och redovisamaterial laborationer och tillverka
asfalt och bestämma material egenskaper hos grus och
asfaltbeläggningar.


Värderingsförmåga och förhållningssätt
För godkänd kurs skall studenten
Förstå betydelsen av en systematisk planering och
genomförande av vägar och analysera information som används i
och värdera reliabiliteten hos resultaten utifrån tillgänglig
information

Kursinnehåll

Planering och projektering av väglinje, samspel mellan plan
och profil
Typsektioner, tvärsektion och normalsektion enligt svenska
normer VGU.
Uppbyggnad och dimensionering av överbyggnader enligt Svenska
och utländska metoder
Analytisk dimensionering av överbyggnader. Beräkning av
materialrespons och återstående livslängder hos
vägöverbyggnader
Materialval och materialegenskaper hos asfalt och obundna
vägbyggnadsmaterial.
Mätmetoder från terrass till färdig yta
Samhällsekonomi. Kostnadsberäkningar
Tillverkning och analys av olika asfaltbeläggningar
Drift och underhåll av vägar inom tätorter och på
landsbygden
Återanvändning av vägbyggnads material
Inslag av ingenjörsfärdigheter, användning av AutoCad i
projektering av vägar


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både gruppvis och individuellt. Gruppexaminationen är baserad på skriftligt presentation av projektarbetet Vägen Vägen. Den individuella examinationen sker skriftligt i slutet av kursen med både teori och räkneuppgifter. I kursen ingår obligatorisk deltagande och skriftligt redovisning av laborationer.
Obligatorisk närvaro vid ett eventuellt studiebesök.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VTGA01 Teknisk geologi och VSMA05 Byggnadsmekanik.
Begränsat antal platser: Nej
Kursen överlappar följande kurser: VVBF05
Kurslitteratur

Sven Agardh & Ebrahim Parhamifar: Vägbyggnad. Liber, 2014, ISBN: 978-91-47-09346-5. Vägbyggnad 2014.
Ebrahim Pahamifar: Övnings-, laborations- och formelsamling. 2019. Övnings-, laborations- och formelsamling.


Kontaktinfo och övrigt
Examinator: Ebrahim Parhamifar, Ebrahim.Parhamifar@tft.lth.se
Kursansvarig: Maya Sheidaei, Maya.Sheidaei@tft.lth.se
Hemsida: http://www.tft.lth.se
Övrig information: Kursen ges på Svenska



