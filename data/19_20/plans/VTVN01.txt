
Kursplan 2019/20 VTVN01





Kursplan för
Utformning av vägar
Highway Design
VTVN01, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning V
Beslutsdatum: 2019-04-01
Allmänna uppgifter
Obligatorisk för: IBYV3
Valfri för: V4-at, V4-tv
Undervisningsspråk: Kursen ges på svenska

Syfte
I kursen behandlas metodik vid projektering av vägar på
landsbygden. Fördjupade kunskaper om geometrisk utformning av
vägar förmedlas med tonvikt på metoder och modeller samt
kvalitetskrav på underlag och hjälpmedel.

Mål
Kunskap och förståelse
För godkänd kurs skall studenten

Analysera samspelet mellan plan och profil och dess effekter
på vägens linjeföring.
Karaktärisera de miljöeffekter som kan uppstå till följd av
inplacering av vägar i landskapet.
Analysera samhällsekonomiska effekter av olika lösningar för
vägar.


Färdighet och förmåga
För godkänd kurs skall studenten

Utforma en väglinje med stöd av svenska normer och
standardkrav med hänsyn till trafikantens förmåga och behov samt
landskapets förutsättningar.
Tillämpa en metodik som används vid vägutformning.
Redovisa och motivera ett förslag till en väg med
planritning, profilritning, tvärsektioner.
Utföra dimensionering av en normalsektion hos en väg.
Utföra enklare kostnadsberäkningar för väg.


Värderingsförmåga och förhållningssätt
För godkänd kurs skall studenten
Värdera och genomföra en syntes av relevant information från
olika discipliner med olika perspektiv vid projektering av en väg
med ett hållbart förhållningssätt.

Kursinnehåll
Ett vägobjekt på landsbygden följs från idé till färdig
detaljutformning. Förutsättningar för utformningsarbetet
förmedlas. Principer och grunder för gällande anvisningar och
riktlinjer för geometrisk utformning och dimensionering av vägar.
Samspel plan och profil analyseras ur trafikantperspektiv.
Vägarkitekturen beskrivs. Stor vikt läggs vid vägens inpassning
i terrängen. En analysmetodik för olika element i landskapet
förmedlas och diskuteras. Utformning av olika korsningstyper
genomförs. Korsningen studeras samt för- och nackdelar av olika
lösningar diskuteras. Datorhjälpmedel används för att beskriva
olika underlag under projekteringens gång samt för
projekteringsarbetet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En individuell skriftlig hemuppgift. Muntlig och skriftlig redovisning av projektarbete. Examinationen av projektuppgiften sker gruppvis. Obligatorisk fältövning i 1 dag.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Hemtentamen. 
Antal högskolepoäng: 1,5. Betygsskala: UG.  Prestationsbedömning: Hemtentamen 
Kod: 0212. Benämning: Projektarbete. 
Antal högskolepoäng: 6. Betygsskala: TH.  Prestationsbedömning: Muntlig och skriftlig redovisning av projektarbete. Examinationen sker gruppvis. 
Kod: 0312. Benämning: Fältövningar. 
Antal högskolepoäng: 0. Betygsskala: UG.  Prestationsbedömning: Obligatorisk fältövning i 2 dagar. 
Antagningsuppgifter
Förkunskapskrav:
VTVA45 Väg- och järnvägsteknik eller VVBF20 Vägbyggnad


Begränsat antal platser: Nej
Kursen överlappar följande kurser: VTVF10, VVB027
Kurslitteratur

Sven Agardh och Ebrahim Parhamifar: Vägbyggnad. Studentlitteratur, 2014, ISBN: 978-91-47-09346-5.
Trafikverket: Vägar och Gators utformning, VGU. 2014. VGU finns tillgänglig på Trafikverkets hemsida och delar av den kommer att finnas på kursens hemsida.
Föreläsningsanteckningar.
Benny Birgersson: Vägen, En bok om vägarkitektur. Vägverket, 2006, ISBN: 91-88250-52-0.
T.F. Fwa: The handbook of highway engineering. Talylor & Francis, 2006, ISBN: 10-0-8493-1986-2. Boken är tillgänglig som referenslitteratur hos kursansvarige lärare.


Kontaktinfo och övrigt
Examinator: Ebrahim Parhamifar, Ebrahim.Parhamifar@tft.lth.se
Kursansvarig: Maya Sheidaei, Maya.Sheidaei@tft.lth.se
Hemsida: http://www.tft.lth.se
Övrig information: Kursen ges i Lund.



