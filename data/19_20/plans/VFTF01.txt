
Kursplan 2019/20 VFTF01





Kursplan för
National- och företagsekonomi
Economics
VFTF01, 15 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning L
Beslutsdatum: 2019-04-04
Allmänna uppgifter
Huvudområde: Teknik. 
Obligatorisk för: L3
Undervisningsspråk: Kursen ges på svenska

Syfte
Kursen skall främst ge de studerande de ekonomiska kunskaper
och färdigheter som är nödvändiga för att kunna analysera
national- och företagsekonomiska frågeställningar applicerat på
fastighetsmarknaden. Kursen ska också förbereda för senare
kurser i utbildningen

Mål
Kunskap och förståelse
För godkänd kurs skall studenten

kunna förklara och beskriva grundläggande teorier och begrepp
inom nationalekonomi med tyngdpunkt på mikroekonomi, men i viss
mån även makroekonomi, särskilt tillväxtteori och
konjunktursvängningar.
kunna förklara och beskriva grundläggande teorier och begrepp
inom företagsekonomin med tyngdpunkt på extern redovisning och
räkenskapsanalys, men även entreprenörsskap och företagande,
organisationsteori, marknadsföring samt strategi och
affärsidé.


Färdighet och förmåga
För godkänd kurs skall studenten

kunna välja och tillämpa relevanta ekonomiska modeller för
att analysera givna frågeställninar av nationalekonomisk
karaktär.
kunna analysera och beskriva enskilda marknader och dess
samspel med andra marknader samt med rättsinstitutioner och den
offentliga sektorn.
kunna bokföra löpande de vanligaste affärshändelserna i ett
företag.
kunna upprätta och analysera ett årsbokslut.


Värderingsförmåga och förhållningssätt
För godkänd kurs skall studenten

kunna värdera ekonomiska teoriers användbarhet för att
analysera människors val, individuella och kollektiva.
förstå de marknadsekonomiska lösningarna och de offentliga
lösningarna på resursanvändningsfrågor i samhället samt
dessa lösningars begräsningar.
förstå externredovisningens roll för att balansera olika
parters intressen i företagets resultat.
kunna söka och utvärdera litteratur för vidare
självstudier


Kursinnehåll
I ämnet nationalekonomin studerar vi drivkrafterna bakom och
resultatet av människors val i samhället. Inom mikroteorin
studerar vi hur resursanvändningen löses i ett
marknadsekonomiskt system under olika institutionella
förutsättningar. Stor vikt läggs vid nationalekonomins centrala
verktyg som alternativkostnad, jämvikt och modellerna för
konsumentens och producentens val. Inom makroteorin studerar vi
hur ekonomin fungerar på aggregerad nivå, särskilt intresse
ägnas åt långsiktig tillväxt och konjunkturens
svängningar.
I ämnet företagsekonomi lär vi oss om företagandets mål,
förutsättningar och verktyg. Störst vikt läggs vid den externa
redovisningen och räkenskapsanalysen.
Undervisningen i respektive avsnitt består av föreläsningar,
övningar och seminarier.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, en för nationalekonomi och en för företagsekonomi.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Nationalekonomi. 
Antal högskolepoäng: 9. Betygsskala: UG.  Prestationsbedömning: Skriftlig tentamen.  Delmomentet omfattar: Nationalekonomi 
Kod: 0212. Benämning: Företagsekonomi. 
Antal högskolepoäng: 6. Betygsskala: UG.  Prestationsbedömning: Skriftlig tentamen.  Delmomentet omfattar: Företagsekonomi 
Antagningsuppgifter
Begränsat antal platser: Nej
Kursen överlappar följande kurser: VFT045
Kurslitteratur

Frank, Robert H: Microeconomics and Behavior. McGraw-Hill Higher Education, 2009, ISBN: 9780070166745.
Per Arvidson, Thomas Carrington, Gustav Johed: Den nya affärsredovisningen Övningar. Liber, 2016, ISBN: 978-91-47-11257-9.
Jochumzen, Peter: Lär Lätt! Makroekonomi, Kompedium. Studentia.se, ISBN: 87-7681-025-9.
Kompletterande material som tillhandhålls av institutionen.
Per Arvidson, Thomas Carrington, Gustav Johed: Den nya affärsredovisningen. Liber, 2016, ISBN: 978-91-47-11258-6.


Kontaktinfo och övrigt
Kursansvarig: Universitetslektor Åsa Hansson, asa.hansson@nek.lu.se
Kursansvarig: Fredrik Gallo, fredrik.gallo@lantm.lth.se
Hemsida: http://www.lantm.lth.se



