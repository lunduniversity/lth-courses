
Kursplan 2019/20 AFOA10





Kursplan för
Produktsemiotik
Product Semiotics
AFOA10, 5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på begäran på engelska

Syfte
Kursens syfte är att träna förmågan att analysera produkter
ur ett semiotiskt perspektiv, dvs hur vardagsföremål, annonser,
märken och förpackningar kommunicerar sitt budskap till de som
skall använda dessa produkter. Dessutom syftar kursen till att
träna förmågan att analysera och diskutera design i ett
kulturellt omvärldsperspektiv.

Mål
Kunskap och förståelse
För godkänd kurs skall studenten

kunna tillämpa en semiotisk analys av produkters relation till
sin omvärld.
förstå hur semiotik används som ett redskap i egna visuella
produktpresentationer.


Färdighet och förmåga
För godkänd kurs skall studenten

i skissförslag eller i skriven text kunna beskriva hur
produkter kommunicerar sin användning, sitt estetiska uttryck och
sin kulturellla tillhörighet.
i skissförslag eller i skriven text kunna tolka semiotiska
modeller, dvs kunna använda teorier om hur design förmedlas och
kommuniceras.
i skissförslag kunna omarbeta och förbättra en
vardagsprodukt, efter att ha analyserat produktens brister utifrån
ett semiotiskt perspektiv.
vid verbala genomgångar på ett konstruktivt sätt kunna
visuellt presentera, samt i grupp diskutera, egna designförslag i
semiotiska termer.


Värderingsförmåga och förhållningssätt
För godkänd kurs skall studenten

i gruppsamtal kunna analysera och presentera egenskaper hos
industriprodukter vad gäller deras användning, funktion,
konstruktion, produktfamiljetillhörighet, statusmässighet och
tidsanda.


Kursinnehåll
Kursen ger en introduktion till produktsemiotik, samt till hur
denna är kopplad till allmän semiotisk teori. Kursens fokus
ligger på hur produkter (bruksting, märken, annonser,
förpackningar, interiörer, mm) talar till användaren genom sitt
visuella framträdande.
Kursen innehåller följande teoretiska moment (hänvisning till
författare/litteratur inom parentes):
 

Semiotikens grunder, teckenbegreppet (Ferdinand de Saussure),
samt teckentyper (Charles S Peirce).
Kommunikationsmodeller (Roman Jakobson, Karl Bühler)
Designsemiotik: Tingens representation (Susann Vihma)
Designsemiotik: Semantiska funktioner (Rune Monö)
Affordance och användarperspektiv: (Donald Norman, Li
Wikström)
Märken och logotyper (Per Mollerup)
Branding som kulturellt fenomen (Naomi Klein)
Annonser och retorik (Umberto Eco, Göran Sonesson)

Kursen består av föreläsningar och övningar som redovisas
vid gruppgenomgångar med kritik. En kort uppsats skall skrivas och
gås igenom med kursledaren.
I kursen får man inom vissa ramar själv välja de produkter
som man vill arbeta med praktiskt i skisser och enkla
principmodeller. Det kan vara produkter som existerar på marknaden
men även tidigare egna skisser och prototyper.
Kursen är upplagd så att man arbetar relativt snabbt och med
flera olika produkter.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examination sker genom att man i gruppsamtal och enskilda samtal redogör för skisser och texter, samt får kritik på dessa. Då inlämning/presentation av 3 deluppgifter är godkända av kursledaren är man godkänd i kursen. Deluppgifterna är gruppuppgifter och redovisas som sådana. För godkänt krävs även 80 % närvaro på föreläsningar och genomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AFO160
Kurslitteratur

Urval ur:.
Monö, R, Design for Product Understanding, Stockholm, 1997, ISBN 91-47-01105-x.
Margolin, V & Buchanan, R, The Idea of Design, Cambridge/London 1996, ISBN 0-262-63166-0.
Vihma, S, Products as Representations, Finland, NID, 1995, ISBN 951-9384-89-8.
Mollerup, Per, Marks of Excellence, Phaidon, USA, 1999.
Peirce, Charles S, Collected Papers, exerpts, CD, ISBN 1-57085-019-4.
Saussure, Ferdinand de, Kurs i Allmän Lingvistik, (English version in copies) Cavefors, 1970.
Lotman, Jurij, The Universe of Mind: A semiotic theory of culture, 1990, copies.
Sonesson, Göran, Bildbetydelser, Lund 1992, Pictorial Concepts, Lund, 1989, ISBN 91-44-31661-5.
Eco, Umberto, Den frånvarande strukturen,197, Semiotics and the Philosophy of Language, 1986. Cop.
Norman, Donald A, The Design of Everyday Things, 1990 (1988), ISBN 0-385-26774-6.
Ett urval av litteraturen delas ut som en Reader i PDF via mail.


Kontaktinfo och övrigt
Kursansvarig: univ.lektor Gunnar Sandin, gunnar.sandin@arkitektur.lth.se
Kursansvarig: univ.lektor Anna Petersson, anna.petersson@arkitektur.lth.se



