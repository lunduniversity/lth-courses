
Kursplan 2019/20 YTHA45





Kursplan för
Animaliska livsmedel
Animal based food products
YTHA45, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning LIV
Beslutsdatum: 2019-03-25
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Undervisningsspråk: Kursen ges på svenska

Syfte
Animaliska livsmedel omfattar produktion av mjölk, ägg, kött
och fisk. Syftet med kursen är att ge kunskap för att såväl
färska som industriförädlade produkter ska nå konsumenten med
optimal kvalitet och med minimal påverkan på den yttre
miljön.

Mål
Kunskap och förståelse
För godkänd kurs skall studenten

ha kunskap om vad livsmedelslagstiftningen säger om mjölk,
ägg, kött, fisk och dess förädlade produkter
ha kunskap om hur produktion av mjölk, ägg, kött och fisk
går till
ha detaljerad kunskap om animaliska livsmedels sammansättning
och uppbyggnad samt de ingående komponenternas funktion och
egenskaper
ha kunskap om de vanligaste mikroorganismerna i animaliska
livsmedel, såväl produktförstörande och patogena som de som
används i positivt syfte, samt veta hur man generellt analyserar
dessa mikroorganismer
ha kunskap om hur man industriförädlar mjölk, ägg, kött
och fisk och ha förståelse för den utrustning som
används samt hur valet av råvara, tillverkningsprocess och
lagring påverkar slutprodukten
ha kunskap om vad som händer när animaliska livsmedel
tillagas
ha kunskap om näringsvärdet för mjölk, ägg, kött, fisk
och dess förädlade produkter


Färdighet och förmåga
För godkänd kurs skall studenten

kunna avgöra vilka funktionella egenskaper som finns hos
viktiga komponenter i animaliska livsmedel


Kursinnehåll
I begreppet animaliska livsmedel ingår mjölk, ägg, kött,
fisk och förädlade produkter av dessa. Kursen tar upp hela kedjan
från uppfödning, industriförädling, annan vidareförädling,
tillagning och konsumtion. Valet av råvaror, hanteringsrutiner och
utrustning kommer att diskuteras utifrån ätkvalitet, duglighet
som råvara i livsmedelsindustrin samt ur miljösynpunkt.
 

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig tentamen, laborationer, inlämningsuppgift, studiebesök, gästföreläsningar och seminarium.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Skriftlig tentamen. 
Antal högskolepoäng: 7,5. Betygsskala: UG.  Prestationsbedömning: Godkänd skriftlig tentamen. 
Kod: 0210. Benämning: Studiebesök och gästföreläsningar. 
Antal högskolepoäng: 0. Betygsskala: UG.  Prestationsbedömning: Aktivt deltagande 
Kod: 0310. Benämning: Inlämningsuppgifter. 
Antal högskolepoäng: 0. Betygsskala: UG.  Prestationsbedömning: Inlämnad och godkänd populärvetenskaplig artikel. 
Kod: 0410. Benämning: Laborationer. 
Antal högskolepoäng: 0. Betygsskala: UG.  Prestationsbedömning: Genomförda laborationer och godkända laborationsrapporter. 
Antagningsuppgifter
Förutsatta förkunskaper: YTHA71, YTHA73, YTHA66, YTHA68, YTHA76 och YTHA35.
Begränsat antal platser: Nej
Kurslitteratur

Nylander, A et al.: Livsmedelsvetenskap. Studentlitteratur, 2014, ISBN: 978-91-44-09567-7.  . .
Furugren, B: Animaliska livsmedel. 2013.
Molin, G: Livsmedelsmikrobiologi. Göran Molin Förlag AB, 1998, ISBN: 91-7970-588-X.
Thourgaard et al.: Grundläggande mikrobiologi med livsmedelsapplikationer. Studentlitteratur, 2007, ISBN: 978-91-44-00656-7.


Kontaktinfo och övrigt
Kursansvarig: Maria Glantz, maria.glantz@food.lth.se
Hemsida: http://www.livsmedel.lth.se
Övrig information: Under kursen anordnade studiebesök och gästföreläsningar är obligatoriska. Vid laga förhinder får studenten genomföra egen uppgift med motsvarande innehåll.



