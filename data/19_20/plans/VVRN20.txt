
Kursplan 2019/20 VVRN20





Kursplan för
Vatten, samhälle och klimatförändringar
Water, Society and Climate Change 
VVRN20, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Huvudområde: Vattenresurshantering. 
Valfri för: MWLU1, V4-vr, W4-vr
Undervisningsspråk: Kursen ges på engelska

Syfte
Syftet med kursen är att tillhandahålla metoder och verktyg
för klimatanpassning av samhällets vattenresurser. Kursen ger
också en fundamental förståelse av de fysiska processer som
ligger bakom klimatförändringar och klimatvariabilitet och
effekterna av dessa på den hydrologiska cykeln.

Mål
Kunskap och förståelse
För godkänd kurs skall studenten

Förstå den globala cirkulationen i atmosfären,
klimatvariabilitet och klimatförändringar
Förstå hur klimatförändringar påverkar samhällets
vattenresurser
Kunna formulera olika strategier för klimatanpassning av
vattenresurser


Färdighet och förmåga
För godkänd kurs skall studenten

Kunna formulera de fysikaliska processerna bakom
klimatförändringar och klimatvariabilitet
Förklara och kvantifiera hur klimatförändringar påverkar
vattenresurser och utvärdera anpassningsmetoder för att reducera
denna påverkan
Kunna tillämpa, på en professionell nivå, sina teoretiska
kunskaper på en klimatanpassningsplan för ett område


Värderingsförmåga och förhållningssätt
För godkänd kurs skall studenten

I kvalitativa termer kunna kommunicera resultat av genomförda
analyser till en grupp intressenter
Kunna kritiskt analysera rapporter om klimatförändringar och
dess effekter på vattenresurser

 

Kursinnehåll
Världens klimat, globala cirkulationsmönster,
klimatvariabilitet, grundläggande meteorologi, regngenererande
processer. Nedskalning i tid och rum. Förändringar i
regnmönster, extrema händelser. Översvämningsproblem, höjning
av havsnivå och konsekvenser på kustnära konstruktioner, urban
hydrologi. Dricksvattenkvalité i ett förändrat klimat. Problem
relaterade till utvecklingsländer och torrt klimat.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en större projektuppgift och en skriftlig tentamen. Betygsättning av projektuppgiften baseras på innehåll i den skriftliga rapporten och den muntliga presentationen. Slutbetyget är en sammanvägning av betygen på projektuppgiften och den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VVR111/VVRA01 eller VVR145/VVRA05 eller motsvarande kurs i hydrologi


Begränsat antal platser: Nej
Kursen överlappar följande kurser: FMIN05
Kurslitteratur

John Houghton: Global Warming, The Complete Briefing. Cambridge University Press, 2009, ISBN: 978-0-521-70916-3.


Kontaktinfo och övrigt
Kursansvarig: Magnus Persson, magnus.persson@tvrl.lth.se
Kursansvarig: Hossein Hashemi, hossein.hashemi@tvrl.lth.se
Hemsida: http://www.tvrl.lth.se/utbildning/courses/



