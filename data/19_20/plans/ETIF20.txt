
Kursplan 2019/20 ETIF20





Kursplan för
E-hälsa
E-health
ETIF20, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning BME
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: BME3
Undervisningsspråk: Kursen ges på svenska

Syfte
E-hälsa kan definieras som sjukvård och främjande av hälsa
som möjliggörs via informations- och kommunikationsteknik (ICT).
Kursens syfte är att ge studenterna insikt i och kunskaper om vad
e-hälsa är och hur området har utvecklats hittills. Kursen
syftar vidare till att ge studenter färdigheter i att analysera
och utveckla framtidskoncept inom E-hälsa baserat på tillgänglig
ICT och går därför in på ämnen som ligger till grund för
utveckling av nya produkter och tjänster.

Mål
Kunskap och förståelse
För godkänd kurs skall studenten

Känna till hur e-hälsa används inom hälso- och sjukvården
i Sverige och internationellt
Känna till de tekniker som är tillämpbara inom
e-hälsoområdet
Känna till och kunna ta hänsyn till aspekter som påverkar
interaktionen mellan teknik och användare (exempelvis
patienter/anhöriga samt vårdpersonal) vid tillämpning av
e-hälsoteknik


Färdighet och förmåga
För godkänd kurs skall studenten

Kunna identifiera områden där e-hälsa är tillämpbar
Kunna identifiera problemområden inom e-hälsa
Kunna beskriva hur problemet kan delas upp i olika
teknikområden
Kunna tillämpa befintliga teorier på problem inom
e-hälsa.
Kunna visa prov på förmåga att hitta innovativa lösningar
och tillämpningar på de formulerade problemen


Värderingsförmåga och förhållningssätt
För godkänd kurs skall studenten

Kunna identifiera och värdera olika aktörers behov vid
utformning och tillämning av nya tekniklösningar inom
e-hälsoområdet
Kunna integrera olika teknikområden i nya tillämpningar för
E-hälsa
Ha förmåga att ta del av litteratur inom området
Kunna kommunicera hur egenskaper hos en tillämpning motiverar
användning av olika tekniker


Kursinnehåll
Kursen kommer att behandla hur e-hälsa kan användas som
sjukvård och främjande av hälsa och hur detta möjliggörs genom
framsteg inom informations- och kommunikationsteknik (ICT). Kursen
visar på hur olika tillämpningar av e-hälsa kan används till
exempelvis: främjande av hälsa och förebyggande åtgärder,
analys och diagnostik vid symptom eller hög risk för att bli sjuk
eller behandling när det finns en diagnos (behandling kan vara
bota, lindra, rehabilitering, habilitering, hjälpmedel eller
palliativ vård). Vidare diskuteras hur e-hälsa kan förenkla
och/eller förbättra kommunikationen mellan olika aktörer i
hälso- och sjukvården samt hur olika tekniker kan användas för
att snabba upp alla informationsflöden och göra
diagnostik/expertis och behandling så tillgänglig för som många
som möjligt. Teorier och riktlinjer från kognitionsforskning och
interaktionsdesign presenteras på kursen som en viktig aspekt vid
utformning av e-hälsolösningar. Kursen utgår ifrån såväl
vårdtagarens som vårdgivarens perspektiv.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker i form av sluttentamen samt genom löpande aktivitet i grupparbete. Slutbetyg erhålls då tentamen samt grupparbete är godkända.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EITA01 Introduktion till medicin och teknik och EEMA01 Medicinteknisk design
Begränsat antal platser: Nej
Kurslitteratur

Jeff Johnsson: Designing with the mind in mind, Simple Guide to Understanding User Interface Design Rules. 2010, ISBN: 10: 012375030, ISBN: 13: 9780123750303.
Vidare ingår kompletterande litteratur i form av artiklar och webbmaterial.
Bernard Fong, A.C.M. Fong, C.K. Li: Telemedicine technoloies, Information technologies in medicine and telehealth. Wiley, 2010, ISBN: 9780470745694.


Kontaktinfo och övrigt
Kursansvarig: Martin Stridh, martin.stridh@eit.lth.se



