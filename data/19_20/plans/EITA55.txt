
Kursplan 2019/20 EITA55





Kursplan för
Kommunikationssystem
Communication Systems
EITA55, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C1
Undervisningsspråk: Kursen ges på svenska

Syfte
Kursen är en introduktion till ämnet dator- och
telekommunikation. Dessutom är den ett praktiskt exempel på hur
en kurs på LTH kan vara uppbyggd och därmed en introduktion till
studierna på programmet.

Mål
Kunskap och förståelse
För godkänd kurs skall studenten

kunna beskriva enkla signal- och dataflöden för några av de
protokollfunktioner som ingår i datornät i synnerhet och telenät
i viss mån
kunna ge en översiktlig beskrivning av länkhantering och
uppkoppling av förbindelser och sessioner mellan kommunicerande
enheter på länknivån
kunna översiktligt redogöra för uppkoppling av
förbindelser och sessioner mellan kommunicerande enheter på
nätnivån och transportnivån
kunna beskriva flerlagriga protokollsmodeller och redogöra
för samspelet mellan de olika lagren i modellen


Färdighet och förmåga
För godkänd kurs skall studenten

kunna använda verktyg för att studera dataöverföring i ett
lokalt nät
utifrån teori och praktisk analys förklara
dataöverföringsfenomen som kan iaktagas på ett lokalt nät
muntligt och skriftligt kunna redogöra för en företeelse
inom ämnesområdet


Värderingsförmåga och förhållningssätt
För godkänd kurs skall studenten

kunna värdera information om en företeelse inom
ämnesområdet och utifrån denna information förklara
företeelsen på ett förståeligt sätt


Kursinnehåll
Kursen ger en introduktion till ämnet dator- och
telekommunikation. Som exempel på kommunikationsnät används
genomgående Internet på lokal, regional och global nivå; den
lokala nivån exemplifieras framför allt med Ethernet. Kursen
utgår från det alla har kunskap om vad avser datorkommunikation -
en dator ansluter till en annan dator via en sladd och ett uttag i
väggen eller en kommunikationsutrustning. Steg för steg införs
nya komponenter som är nödvändiga för lokal kommunikation
mellan flera datorer, till vad som är nödvändigt för global
kommunikation via flera kommunikationsnät, av olika typ och med
olika protokoll. Mer detaljerat innehåller kursen följande
moment:
 

Omvandling mellan analog information och binärdata
Feldetektering
Felhantering
Protokoll på olika modellnivåer
Adresseringsmetoder
Accessmetoder
Vägvalsalgoritmer
Ethernet
Internet
Fasta telenätet
Mobila telenät


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en tentamen, laborationer samt en skriftlig och en muntlig rapport som avslutning på fördjupningsstudien. Tentamen kan ge betyget 3 eller 4 vilket också blir betyget på kursen. Den student som erhåller mycket gott resultat både på den ordinarie tentamen och betyget 4 på fördjupningsstudien kan vid en muntlig tentamen omfattande bakgrundsmaterialet för fördjupningsstudien erhålla betyget 5 på kursen.

Omtentamen kan komma att ges som hemtentamen eller motsvarande.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 2,5. Betygsskala: TH.  Prestationsbedömning: Den skriftliga tentamen kan ge betyget 3 eller 4.  Delmomentet omfattar: Skriftlig tentamen. För att få betyget 5 på kursen krävs godkänt på frivillig muntlig tentamen på fördjupningsuppgiften samt minst 85 % av maximal poäng på den skriftliga tentamen. 
Kod: 0217. Benämning: Laborationer. 
Antal högskolepoäng: 2,5. Betygsskala: UG.  Prestationsbedömning: Godkända laborationer.  Delmomentet omfattar: Laborativa moment att utföras i grupp. 
Kod: 0317. Benämning: Projekt. 
Antal högskolepoäng: 2,5. Betygsskala: TH.  Prestationsbedömning: Skriftlig och muntlig rapport bedöms. Projektet kan ge betyget 3 eller 4.  Delmomentet omfattar: Skriftlig och muntlig rapport om företeelse inom ämnesområdet. 
Antagningsuppgifter
Begränsat antal platser: Nej
Kursen överlappar följande kurser: ETS130, ETSF15, EITF25, ETS052, ETS302, EITA60, EITF45
Kurslitteratur

Maria Kihl och Jens A Andersson: Datakommunikation och nätverk. Studentlitteratur, 2013, ISBN: 978-91-44-08306-3.
Artiklar.


Kontaktinfo och övrigt
Kursansvarig: Tekn dr Emma Fitzgerald, emma.fitzgerald@eit.lth.se
Hemsida: http://www.eit.lth.se/kurs/eita55



