
Kursplan 2019/20 VVAF01





Kursplan för
VA-teknik
Water and Wastewater Technology
VVAF01, 5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: V2
Undervisningsspråk: Kursen ges på svenska

Syfte
Syftet med kursen är att kursdeltagarna skall få inblick i hur
ett urbant VA-system är uppbyggt och fungerar, från det att
vatten tas från råvattenkälla tills det att avloppsvattnet
kommer renat ut till recipient. Studenterna ska också känna till
hur regnvatten hanteras i staden.

Mål
Kunskap och förståelse
För godkänd kurs skall studenten
* kunna beskriva och förklara hur urbana system för hantering
av vatten fungerar i stort.
* kunna beskriva hur VA-teknik ingår som en integrerad del i den
urbana infrastrukturen.

Färdighet och förmåga
För godkänd kurs skall studenten
* kunna designa och utforma ett mindre VA-nät med hänsyn till
uppställda normer och givna förutsättningar.
* kunna designa och utforma processer för dricksvattenrening,
dagvattenhantering och avloppsvattenrening med hänsyn till
gällande förutsättningar och krav.

Värderingsförmåga och förhållningssätt
För godkänd kurs skall studenten
* förstå behovet av gemensam och tydlig problemformulering av
alternativa förslag för att lösa problem.
* förstå vikten av att samordna expertis från olika områden vid
planering och genomförande av infrastrukturprojekt. Vikten av
konsekvensanalys och lättfattlig presentation av komplicerade
tekniska lösningar betonas.
* Kunna värdera alternativa lösningar inom ett
infrastrukturprojekt utifrån negativa och positiva konsekvenser av
de träffade valen.

Kursinnehåll
Den teoretiska grunden för att kunna förstå hur ett VA-system
är uppbyggt och fungerar.
Det urbana renvattensystemet där tillgång, behov av rening och
kvalitet samt magasinerings- och distributionssystem ingår.
Omhändertagande och transport av dagvatten och avloppsvatten.
Avloppsvattenrening, kvalitetsaspekter och effekter i recipient och
rådande lagstiftning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen, inlämningsuppgift och studiebesök
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0109. Benämning: VA-teknik. 
Antal högskolepoäng: 4. Betygsskala: TH.  Prestationsbedömning: Skriftlig tentamen. 
Kod: 0209. Benämning: Inlämningsuppgift. 
Antal högskolepoäng: 1. Betygsskala: UG.  Prestationsbedömning: Inlämningsuppgift och studiebsök. 
Antagningsuppgifter
Begränsat antal platser: Nej
Kursen överlappar följande kurser: VVB090
Kurslitteratur

Viveka Lidström: Vårt vatten, grundläggande lärobok i vatten- och avloppsteknik. Svenskt vatten, 2019, ISBN: 1654-5117.


Kontaktinfo och övrigt
Kursansvarig: Universitetslektor Karin Jönsson, Karin.Jonsson@chemeng.lth.se
Hemsida: https://www.lth.se/chemeng/vvaf01/



