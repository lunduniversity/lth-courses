
Kursplan 2019/20 EDAA30





Kursplan för
Programmering i Java - fortsättningskurs
Programming in Java - Second Course
EDAA30, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Obligatorisk för: IDA2
Valfri för: IEA3
Undervisningsspråk: Kursen ges på svenska

Syfte
För att kunna konstruera programkomponenter som är
förändringsbara, återanvändbara och resurssnåla krävs goda
kunskaper om såväl avancerade språkkonstruktioner och
programmeringstekniker som om dataabstraktion, datastrukturer
och algoritmer. Kursens syfte är att ge studenterna utökade
kunskaper om objektorienterade programmeringstekniker och om ett
urval av algoritmer och datastrukturer lämpade för lösning av
vanligt förekommande problem. Kursen skall också ge de
färdigheter som krävs för att förstå och utnyttja moderna
bibliotek för objektorienterad programmering som implementerar
klassiska datastrukturer och algoritmer.

Mål
Kunskap och förståelse
För godkänd kurs skall studenten

kunna definiera och förklara viktiga objektorienterade begrepp
och tekniker utöver vad som ingått i grundkursen
kunna beskriva vanligt förekommande abstrakta datatyper och
deras tillämpningar och användbarhet
känna till vilka biblioteksklasser som finns för viktiga
generella abstrakta datatyper och algoritmer


Färdighet och förmåga
För godkänd kurs skall studenten

kunna tillämpa avancerade objektorienterade begrepp och
tekniker och avancerade språkkonstruktioner i Java i sin egen
programmering
kunna använda ramverk för grafiska användargränssnitt i
Java
kunna använda moderna objektorienterade standardbibliotek
utgående från problembeskrivningar kunna identifiera
algoritmer och abstrakta datatyper som är lämpliga att utnyttja
i en lösning
kunna implementera fundamentala abstrakta datatyper och
algoritmer i ett objektorienterat språk
kunna formulera och implementera rekursiva algoritmer
kunna utföra tester med hjälp av ett verktyg
kunna tillämpa enkla tekniker för att analysera algoritmer
med avseende på effektivitet


Värderingsförmåga och förhållningssätt
För godkänd kurs skall studenten

kunna konstruera program som är lätta att förstå och
modifiera
ha utvecklat ett kritiskt förhållningssätt till hur val av
lösningsmetod och representation påverkar programs användbarhet
och effektivitet


Kursinnehåll
Objektorienterade begrepp och språkkonstruktioner
såsom interface, inre klasser, undantag och parametriserade
typer. Viktiga generella gränssnitt såsom Iterator, ListIterator,
Comparable och Comparator. Orientering om ramverk för grafiska
användargränssnitt. Rekursiv teknik för konstruktion och
implementation av algoritmer. Vanliga abstrakta datatyper som
mängder, köer, stackar, listor och lexikon samt Javas
standardbibliotek för dessa. Datastrukturer som kan utnyttjas för
att implementera fundamentala abstrakta datatyper såsom fält,
länkade listor, träd och hashtabeller. Något om enkla algoritmer
för effektiv sortering och Javas standardbibliotek för dessa.
Orientering om tekniker för att analysera algoritmers och
datastrukturers resurskrav med avseende på beräkningstid.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska laborationer och inlämningsuppgifter samt skriftlig tentamen. Slutbetyg på kursen grundar sig på resultatet av den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Resultatet på den skriftliga tentamen utgör slutbetyg i kursen. För att få slutbetyg krävs också att de obligatoriska momenten är godkända.  Delmomentet omfattar: Skriftlig tentamen. 
Kod: 0214. Benämning: Obligatoriska moment. 
Antal högskolepoäng: 3. Betygsskala: UG.  Prestationsbedömning: För slutbetyg på kursen krävs att de obligatoriska momenten är godkända. 
Antagningsuppgifter
Förkunskapskrav:
Godkänd på laborationer och inlämningsuppgifter i EDAA10


Begränsat antal platser: Nej
Kursen överlappar följande kurser: EDAA01, EDA690, EDA020, EDA025, EDA026, EDA027, EDA035, EDA510
Kurslitteratur

Koffman E. B., Wolfgang P.: Data Structures: Abstraction and Design using Java. Wiley, 2016, ISBN: 978-1-119-18652-6. E-bok. Tredje upplagan.


Kontaktinfo och övrigt
Studierektor: Studierektor, studierektor@cs.lth.se
Kursansvarig: Niklas Fors, niklas.fors@cs.lth.se
Hemsida: http://cs.lth.se/edaa30
Övrig information: Denna kurs ges vid Campus Helsingborg.



