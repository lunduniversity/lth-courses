
Kursplan 2019/20 MMTN45





Kursplan för
Produktionsteknik 2
Production Technology 2
MMTN45, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Huvudområde: Produktrealisering. 
Obligatorisk för: MPRR1
Valfri för: I4, M4
Undervisningsspråk: Kursen ges på engelska

Syfte
Kursen syftat till at ge en fördjupad kunskap och kompetens i
utvalda teknikområden, där institutionen har speciellt
forskningsfokus och besitter en hög kompetensnivå. Dessa
teknikområden innefattar induktionvärmning, formningsteknik och
formningstribologi, samt ytkaraktärisering och ytanalys.

Mål
Kunskap och förståelse
För godkänd kurs skall studenten
 

Kunna beskriva och diskutera fundamentala principer rörande
induktionsvärmning
Kunna beskriva de grundläggande komponenterna i ett
induktionsvärmningssystem
Känna till kraven på induktionsspolar och integerarde
material samt visa en grundläggande förståelse för hur man
designar och dimensionerar induktionsspolar.
Kunna tolka och analysera resultat från simulering av
induktionsvärmning
Kunna visa en förståelse för praktiska konsekvenser av
induktionsvärmning i industriella processer.
Kunna beskriva olika formningsprocesser och specifikt
betydelsen av ytkontakter och tribologin relaterad till dessa.
Kunna beskriva olika metoder instrument för tribologisk
testning och deras användning.
Kunna diskutera friktionsmodeller och metoder för  bedömning
av tribologiska data.
Kunna visa grundläggande förståelse för mätning av ytor
och karakterisering och analys av bearbetade ytor.

 

Färdighet och förmåga
För godkänd kurs skall studenten
 

Kunna genomföra analys av induktionsvärmningsprocesser med
hjälp av simuleringsprogram.
Kunna, på en grundläggande nivå, dimensionera och balansera
en induktionsvärmningsuppställning.
Kunna hantera och analysera data från en
tribologimätutrustning, och genomföra beräkningar utgående
från dessa data för att kunna dra slutsatser relevanta för
formningsprocessen.
Kunna utföra ytjämnhetsmätningar och mätningar på
underliggande ytlager samt kunna analysera ytor med
ytscanningsinstrument (2D och 3D) och hårdhetsmätare.

 

Kursinnehåll
Kursen behandlar ett antal aktuella forskningsområden inom
tillverkningsteknik vid institutionen. Detta innefattar metoder
för industriell värmning i tillverkningskedjor, med fokus på
induktionsvärmning. Styrningen av induktionsprocessen behandlas,
liksom olika tekniska system och använda materialtyper. Olika
värmningsprocesser analyseras, t.ex. värmebehandling av metaller
och härdning av kompositmaterial. Kursens andra del behandlar
tribologi och ytkaraktär i tillverkningsprocesser med speciellt
fokus på formningsoperationer.
Kursen innefattar följande delområden:
Industriell värmning allmänt: teknologier, applikationer,
användning.
Induktionsvärmning: Grundläggande principer och funktion.
Induktionsvärmning: System och komponenter
Induktionsvärmning: Design och dimensionering
Induktionsvärmning: Applikationer och arbetsmaterial.
Temperaturmätning: IR, termoelement, resistiva givare etc.
Tribologi i tillverkningsprocesser.
Instrument och metoder för att mäta friktion.
Friktionsmodeller och formningsanalys.
Ytutvärderingsmetoder. Alicona-instrumentet (Infinite focus)
samt optisk mikroskopering.
Ythårdhetsmätning. mikrohårdhetsmätare och
Nano-indenter.
Simulering av induktionsvärmning ska öka den allmänna
förståelsen för tekniken, samt belysa viktiga fenomen och
anpassning till olika processer.  Laborationer i tribologi och
ytkaraktär omfattar friktionsmätning i institutionens
tribo-mätare, mätning  och analys av 3D-ytor med
Alicona-instrumentet, analys av ythårdhet av bearbetade ytor med
mikroskop och hårdhetamätare.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, skriftliga inlämningsuppgifter, obligatoriska laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMT012 Tillverkningsmetoder eller MMTA05 Industriella produktionssystem och FKM015 Konstruktionsmaterial, allmän kurs.
Begränsat antal platser: Nej
Kurslitteratur



Kontaktinfo och övrigt
Kursansvarig: Universitetslektor Mats Andersson, mats.andersson@iprod.lth.se
Hemsida: http://www.iprod.lth.se



