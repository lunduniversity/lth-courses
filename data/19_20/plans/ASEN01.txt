
Kursplan 2019/20 ASEN01





Kursplan för
Spatiala experiment I
Spatial Experiments I
ASEN01, 15 högskolepoäng, A (Avancerad nivå)
Gäller för: Läsåret 2019/20
Beslutad av: Programledning A
Beslutsdatum: 2018-12-07
Allmänna uppgifter
Huvudområde: Arkitektur med fördjupning inom spatiala experiment. 
Obligatorisk för: MARK1-spe
Alternativobligatorisk för: MARK2-aad
Valfri för: A4
Undervisningsspråk: Kursen ges på engelska

Syfte
Kursen skall stödja studentens förmåga att utforma
byggnader/byggnadsverk i en icke
etablerad eller starkt provocerad fysisk kontext. Studenten skall
utveckla sin kompetens
och kunskap att agera utanför arkitekturens gängse ramar i en
kulturellt eller fysiskt
okänd miljö. Studenten skall förvärva kunskap om nya lösningar
på byggnadsuppgifter
utanför arkitekturens kärnområde. Kursen skall ge studenten
insikter om hur en innovativ
framtidsinriktad forskning och praktik inom angränsande områden
kan integreras och
hur denna kan påverka dagens paradigm inom arkitekturens fält.
Studenten skall också
ges möjlighet att utveckla sin förmåga att kommunicera sitt
projekt i olika former, såväl
visuella som verbala.

Mål
Kunskap och förståelse
För godkänd kurs skall studenten

visa insikt om den arkitektoniska gestaltningens potential att
bidra till utvecklandet av
samhället, i dess byggda egenskap, där långsiktigt
kvalitetshöjande aspekter vägts in.


Färdighet och förmåga
För godkänd kurs skall studenten

visa färdighet i avancerad och komplext sammansatt
arkitektonisk gestaltning,

visa förmåga att inkludera adekvat angränsande information i
gestaltningsprocessen,


visa förmåga att transformera det experimentellt utforskade
till konkret arkitektonisk gestalt,

visa avancerad förmåga att i ord, ritningar och bild kunna
kommunicera sitt projekt.


Värderingsförmåga och förhållningssätt
För godkänd kurs skall studenten

visa förmåga att analysera och strategiskt bearbeta adekvata
ingångsvärden,

visa förmåga att inta ett öppet förhållningssätt till
kända och etablerade aspekter rörande byggnaders och det urbana
rummets gestaltning,

visa förmåga att bedöma värdet av koncept och resultat i
förhållande till ett mänskligt perspektiv,

visa förmåga att kritiskt värdera det egna arbetsresultatet
under designprocessen.


Kursinnehåll
Kursen utvecklar arkitektonisk och analytisk förmåga genom en
experimentell designapproach, baserad på vetenskapliga och
konstnärliga grunder. Avancerade digitala verktyg för design
såväl som fabrikation används i kursen, och ett aktivt
utforskande av naturvetenskapliga principer och förebilder
uppmuntras. Studenten arbetar med projekt i ett främmande
sammanhang, med en betoning på att lära sig från de specifika
förutsättningar som finns på dessa platser, och att finna
innovativa sätt att jobba med design genom att studenten lämnar
sina invanda erfarenheter och antaganden. Studenten uppmuntras att
vara experimentell på så sätt att de fokuserar på en ide eller
hypotes och driver denna så långt som möjligt för att testa och
utvärdera den. Samtidigt ges friheten att bortse från delar av
det komplexa sammanhang som oftast kommer med en arkitektonisk
gestaltningsuppgift för att på så sätt möjliggöra ett djupare
fokus. Kursen innefattar föreläsningar och obligatoriska
schemalagda s.k. genomgångar samt projekthandledning på ritsal.
En kurs om 7,5hp har knutits till kursen vilken innehåller
litteraturstudier, seminarier, studieresa (ej obligatorisk) samt
specifik kunskap rörande tvärvetenskapliga arbetssätt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända projekt- och övningsuppgifter samt 80% aktiv närvaro vid seminarier, studiebesök och föreläsningar. Obligatorisk inlämning av designportfölj. Obligatorisk närvaro vid genomgångar.Projektförslagets och presentationens kvaliteter värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering eller omarbetning av projektet. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Urvalskriterier: Intervju och bedömning av portfölj för dem som läser kursen som valfri.
Kursen kan ställas in: Om färre än 12 anmälda.
Kurslitteratur

Kurslitteraturen varierar i förhållande till årets valda tema.


Kontaktinfo och övrigt
Kursansvarig: David Andréen, david.andreen@arkitektur.lth.se
Övrig information: Till kursen kopplas obligatoriskt kursen Spatiala experiment I – teori.



