
Kursplan 2019/20 EITN85





Kursplan för
Trådlösa kanaler
Wireless Communication Channels
EITN85, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Huvudområde: Kommunikationssystem. 
Obligatorisk för: MWIR1
Valfri för: BME4, C4-ks, D4, E4-ks, MSOC2
Undervisningsspråk: Kursen ges på engelska

Syfte
Syftet med kursen är att ge en genomgripande genomgång av den
trådlösa kanalens egenskaper. Detta inkluderar förståelse av
underliggande fysiska utbredningsmekanismer, mätning av
kanalegenskaper, metoder för att modellera kanalegenskaper, samt
en grundläggande förståelse av hur dessa saker relaterar till
olika aspekter av ett trådlöst system.

Mål
Kunskap och förståelse
För godkänd kurs skall studenten

ha fått förståelse för den trådlösa radiokanalens
egenskaper och dess samverkan med systemet.
vara väl förtrogen med fysiska utbredningsmekanismer och
därmed vara kapabel att själv skapa sig en uppfattning om
utbredningen av radiovågor i specifika situationer.
ha fått förståelse för mätning av kanalegenskaper och
metoder för att modellera dessa.
ha erhållit en grundläggande förståelse av kanalegenskaper
som är av specifik vikt för nästa generations trådlösa
system


Färdighet och förmåga
För godkänd kurs skall studenten

kunna analysera och beskriva radiokanalens egenskaper och
inverkan på systemet, och utifrån detta välja lämpliga
systemparametrar.
kunna föreslå och utvärdera metoder för att utnyttja
radiokanalen på bästa sätt.
kunna skriva en väl underbyggd rapport om
kanalegenskaperna.


Värderingsförmåga och förhållningssätt
För godkänd kurs skall studenten

ha fått övergripande syn på hur radiokanalen samverkar med
övriga komponenter ett radiosystem.
känna sig väl rustad att förstå, analysera och beskriva
radiokanalens egenskaper för att kunna utnyttja denna på bästa
sätt.


Kursinnehåll

Utbredningsmekanismer - Frirumsutbredning, reflektion
och transmission, diffraktion, spridningsfenomen,
vågledareffekter.
Statistisk beskrivning av den trådlösa kanalens
egenskaper - Den tidsvarianta och
tidsinvarianta tvåstrålekanalen, småskalig fädning med och
utan frisikt, mottagen signalnivå, storskalig fädning.
Karakterisering av den bredbandiga radiokanalen -
Jämförelse mellan smalbandiga och bredbandiga system,
systemteoretisk beskrivning av radiokanalen, WSSUS-modellen,
beskrivning av tids- och vinkeldispersion.
Kanalmodeller - Smalbandiga kanaler, bredbandiga
kanaler, spatiella egenskaper, deterministiska modeller, modeller
för UWB-system.
Kanalmätning - Mätning i tids- och frekvensdomänen,
mätning av riktningsegenskaper.
Antenner - Krav på antenner för trådlös
kommunikation, antenner för terminaler, basstationer och fordon.
Multipel-antenn-tekniker.
Trådlösa kanaler och 5G - Kanalegenskaper specifika
för 5G-system: Millimetervågs-, Massive MIMO- och
fordons-kanaler.
Rapportskrivning - Hur författar man en vetenskaplig
rapport inom ämnesområdet.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen (muntlig eller skriftlig, 5 timmar) + godkända inlämningsuppgifter. Studentens prestation bedöms på två sätt. Studenten skall klara av kursens laborativa moment, vilket består av att i mindre grupp, vid tre tillfällen, analysera och utvärdera olika egenskaper hos radiokanalen och skriva en rapport om detta. Det andra och betygssättande momentet är en tentamen bestående av såväl teoretiska frågor som problemlösning. Denna tentamen kan både vara skriftlig och muntlig, inlämnade rapporter på samtliga laborativa moment är ett krav för att få delta i tentamen. Föranmälan krävs för omtentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 5. Betygsskala: TH.  Prestationsbedömning: Skriftlig eller muntlig tentamen 
Kod: 0218. Benämning: Inlämningsuppgifter. 
Antal högskolepoäng: 2,5. Betygsskala: UG.  Prestationsbedömning: Godkända inlämningsuppgifter 
Antagningsuppgifter
Förutsatta förkunskaper: ETT051/EITG05 Digital kommunikation och ETIF05 Grundläggande radioteknik eller EITF50 Introduktion till trådlösa system.
Begränsat antal platser: Nej
Kursen överlappar följande kurser: ETIN10, ETI085
Kurslitteratur

Molisch, Andreas F: Wireless Communications, 2nd ed. John Wiley & Sons Ltd, 2011, ISBN: 978-0-470-74186-3.


Kontaktinfo och övrigt
Kursansvarig: Harsh Tataria, harsh.tataria@eit.lth.se
Hemsida: http://www.eit.lth.se/kurs/eitn85



