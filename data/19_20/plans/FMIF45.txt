
Kursplan 2019/20 FMIF45





Kursplan för
Hållbarhet och resursanvändning med perspektiv på informations- och kommunikationsteknik
Sustainability and Resource Use with Perspectives on Information and Communication Technology
FMIF45, 4 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning W
Beslutsdatum: 2019-04-01
Allmänna uppgifter
Huvudområde: Teknik. 
Obligatorisk för: C3, D3
Undervisningsspråk: Kursen ges på svenska

Syfte
Syftet med kursen är att ge studenter grundläggande kunskap om
väsentliga miljö- och resursproblem och om hur en mer hållbar
utveckling kan främjas genom politiska mål och styrmedel,
tekniska lösningar och verktyg för miljöarbete. Informations-
och kommunikationsteknik (IKT), inklusive dess fysiska
infrastruktur (datorer, smarta telefoner, serverhallar etc) är en
viktig utgångspunkt i kursen som särskilt syftar till att ge
studenten kunskap om hur denna verksamhet bidrar till miljö- och
resursproblem genom användning av energi och råmaterial och
efterlämnande av avfall. Ett annat mål med kursen är att
inspirera studenterna att fundera över hur IKT kan bidra till
hållbara samhällslösningar.

Mål
Kunskap och förståelse
För godkänd kurs skall studenten

Kunna översiktligt redogöra för väsentliga miljö- och
resursproblem, särskilt med koppling till IKT, samt hur dessa kan
begränsas.
Kunna redogöra för principer och begrepp avseende
samhälleliga ramar såsom lagstiftning och styrmedel inom
miljöområdet
Kunna diskutera metoder och verktyg som används i företags
och organisationers miljöarbete


Färdighet och förmåga
För godkänd kurs skall studenten

Kunna inhämta och kritiskt värdera information inom ramen
för ett projektarbete som behandlar en problemställning som tar
sin utgångspunkt i något miljö- och resursproblem
Kunna skriva en välstrukturerad uppsats (i grupp) med korrekt
språk- och källhantering
Kunna presentera sitt projektarbete (uppsats) muntligt och
opponera på annan uppsats.


Värderingsförmåga och förhållningssätt
För godkänd kurs skall studenten

Visa ett kritiskt förhållningssätt inför frågor som rör
hållbar utveckling och ingenjörers arbetssätt.


Kursinnehåll
Kursen är uppdelad i två delar; en föreläsnings- och
seminariedel och ett projektarbete (uppsats).

Kursen belyser begreppet hållbar utveckling och vad det innebär
samt väsentliga miljö- och resursfrågor såsom klimat,
luftkvalitet och ändliga resurser. Kursen belyser också
samhällets energisystem, resursanvändning och avfallshantering,
samt hur dessa bidrar till miljö- och resursproblem och kan
utvecklas i mer hållbar riktning. Vidare behandlar kursen
politiska mål och styrmedel inom miljöområdet samt verktyg
såsom livscykelanalys. Kursen lyfter även fram konkreta exempel
på hur IKT kan bidra till lösningar som främjar hållbar
utveckling.

Projektarbetet genomförs i grupp och redovisas vid
projektseminarier.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursens examination utgörs dels av en skriftlig tentamen med betygssättning enligt den graderade LTH-skalan (U, 3, 4 och 5), dels ett projektarbete (U, G). För godkänt projektarbete krävs godkänd uppsats enligt uppsatta kriterier, godkänd skriftlig opponering samt aktivt deltagande vid seminarier. Kursen som helhet betygssätts utifrån den skriftliga tentamen (U, 3, 4 och 5). 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Tentamen. 
Antal högskolepoäng: 2,5. Betygsskala: TH.  Prestationsbedömning: Godkänd tentamen 
Kod: 0219. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Godkänt projekt 
Antagningsuppgifter
Förutsatta förkunskaper: 90 hp inom program
Begränsat antal platser: Nej
Kursen överlappar följande kurser: FMI031, FMIA01, FMIF01, FMIF05, FMIF10, FMIF20, FMIF35
Kurslitteratur

Ammenberg, J., Hjelm, O. (red.): Miljöteknik - för en hållbar utveckling. Studentlitteratur, 2013, ISBN: 978 91 44 09275-1.
Artiklar och rapporter.


Kontaktinfo och övrigt
Kursansvarig: Karin Ericsson, karin.ericsson@miljo.lth.se
Kursadministratör: Astrid Byrman, astrid.byrman@miljo.lth.se
Hemsida: http://www.miljo.lth.se



