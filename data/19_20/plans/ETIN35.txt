
Kursplan 2019/20 ETIN35





Kursplan för
IC-projekt 1
IC-project 1
ETIN35, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning E
Beslutsdatum: 2019-03-25
Allmänna uppgifter
Obligatorisk för: MSOC1
Valfri för: D4-dpd, E4-is
Undervisningsspråk: Kursen ges på engelska

Syfte
Kursens mål är att ge insikt i praktisk konstruktion av
integrerade kretsar med speciell tonvikt lagd på system-på-kisel.
Kretsarna kan vara antingen analoga, digitala, datororienterade,
eller "mixed-mode" och konstruktionsarbetet kan utföras antingen
på transistor eller blocknivå.

Mål
Kunskap och förståelse
För godkänd kurs skall studenten

ha kunskap om moderna datorhjälpmedel för konstruktion av
integrerade kretsar
förstå designprocessen från specifikation till färdig
krets
ha kunskap om begränsningar i den valda teknologin


Färdighet och förmåga
För godkänd kurs skall studenten

kunna konstruera en integrerad krets med hjälp av
datorhjälpmedel utifrån en given specifikation
kunna utföra en projektplanering utifrån givna tidsramar
kunna presentera sina resultat skriftligt såväl som
muntligt


Värderingsförmåga och förhållningssätt
För godkänd kurs skall studenten

känna sig familjär med en modern konstruktionmiljö av
integrerade kretsar
kunna sätta sig in i en specifikation och hantera processen
fram till en färdig krets


Kursinnehåll
Konstruktion av integrerade kretsar är ett snabbt växande
område med ett stort behov av välutbildade ingenjörer. Kursen
bedrivs som projektarbete där studenterna i små grupper använder
sina kunskaper från tidigare kurser för att konstruera en
integrerad krets (IC=Integrated Circuit), också kallat ett chip.
Detta utförs i en modern datormiljö. Flera projekt kan även
kopplas ihop till ett större system.
Kursen ger studenterna en unik möjlighet att konstruera ett
komplett chip där ett urval kan komma att skickas iväg för
tillverkning vid slutet av projektarbetet. Tillverkning av de
utvalda kretsarna tar cirka 3 månader varefter de verifieras i
kursen IC-projekt fortsättning och verifiering.
Huvuddelen av projekten syftar till att vara breda från analogt
via mixed mode till digitalt. I projekten kan då ingå grupper som
fokuserar på ett speciellt område.
Den digitala delen innehåller även ett antal obligatoriska
moment som skall bekanta studenten med de datorverktyg som behövs
under projektarbetet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyget baseras på kvaliteten av det utförda projektarbetet samt rapporten och den muntliga presentationen av detsamma. Arbetet utföres i grupp och bedömning görs både utifrån gruppens som individuella insatser. Om arbetet inte slutförts inom given ordinarie tidsram kan högre betyg än 3 inte erhållas. Förutom detta krävs av studenter som utför ett digitalt projekt att de godkänns på ett antal inlämningsuppgifter innan projektdelen av kursen påbörjas. Det kommer att finnas en extra möjlighet att godkännas på inlämningsuppgifterna den första måndagen i VT2.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt. 
Antal högskolepoäng: 6. Betygsskala: TH.  Prestationsbedömning: presentationer   Delmomentet omfattar: Godkänd projekt 
Kod: 0218. Benämning: Inlämningsuppgift. 
Antal högskolepoäng: 0. Betygsskala: UG.  Delmomentet omfattar: RTL kodning och ASIC flöde 
Kod: 0318. Benämning: Rapport. 
Antal högskolepoäng: 1,5. Betygsskala: UG.  Prestationsbedömning: godkänd rapport  Delmomentet omfattar: projektresultat  
Antagningsuppgifter
Förkunskapskrav:
ETIN25 Analog IC-konstruktion (analog) eller ETIN20 Digital IC-konstruktion och EITF35 Digitala strukturer på kisel (digital) eller EITF20 Datorarkitektur och EITF35 Digitala strukturer på kisel (dator)


Begränsat antal platser: Nej
Kursen överlappar följande kurser: ETIN01, ETI210
Kurslitteratur

Kursmaterial läggs på kursens webbsida.


Kontaktinfo och övrigt
Kursansvarig: Joachim Rodrigues (digital och dator), joachim.rodrigues@eit.lth.se
Kursansvarig: Henrik Sjöland (analog), henrik.sjoland@eit.lth.se
Hemsida: http://www.eit.lth.se/kurs/etin35



