
Kursplan 2019/20 FMSN15





Kursplan för
Statistisk modellering av multivariata extremvärden
Statistical Modelling of Multivariate Extreme Values
FMSN15, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: F5, F5-fm, I5-fir, Pi5
Undervisningsspråk: Kursen ges på engelska

Syfte
Multivariata extremvärden förekommer inom bl.a. ekonomi,
säkerhets- och tillförlighetsteknik, försäkringsmatematik,
hydrologi, meteorologi, miljövetenskap och oceanografi. De
uppvisar ofta besvärliga beroenden mellan flera variabler, t.ex.
mellan vindriktning och -styrka, våghöjd och havsströmmar.
Detta kräver speciella metoder som bl.a. kan användas för att
analysera trender, beräkna översvämningsrisker och modellera
stormskador, korrosionshastighet eller finansiella risker. Klimat-
och miljöförändringar och en alltmer komplicerad
finansmarknad ställer nya krav på fördjupade kunskaper inom
dessa områden. Denna kurs är en fortsättning på FMS155
Statistisk modellering av extremvärden, och lär ut metoder för
analys av multivariata och spatiala extremvärden.

Mål
Kunskap och förståelse
För godkänd kurs skall studenten

beskriva hur man definierar extrema värden för multivariata
stickprov,
beskriva olika karakteriseringar av multivariata
extremvärdesfördelningar och sambandet mellan dem,
förklara hur man kan generalisera "peaks over
threshold"-modellen till högre dimensioner och vilka asymptotiska
fördelningar som uppstår,
förklara vilka statistiska metoder kan användas för analysen
av extremvärden.


Färdighet och förmåga
För godkänd kurs skall studenten

behandla multivariata data för extremvärdesanalys,
anpassa extremvärdesfördelningar med olika metoder,
validera extremvärdesmodellens giltighet och göra
lämpliga modifieringar av modellen,
använda den framtagna modellen för prediktion,
använda något statistiskt datorprogram för att analysera
data,
redovisa analys av och slutsatser från ett praktiskt problem
i en skriftlig rapport.


Värderingsförmåga och förhållningssätt
För godkänd kurs skall studenten

alltid kontrollera förutsättningarna innan han/hon ansätter
en extremvärdesmodell,
värdera rimligheten i en genomförd studie,
reflektera över den valda modellens och skattningsmetodens
begränsningar samt möjliga alternativa lösningsmetoder.


Kursinnehåll
Svag konvergens för normaliserade extremvärden av stokastiska
vektorer, olika karakteriseringar av multivariata
extremvärdesfördelningar, "peaks over threshold"-modellen i
multivariata fallet, olika definitioner av multivariata
generaliserade Pareto-fördelningar, statistisk inferens för
multivariata extremvärden, parametriska och semi-parametriska
metoder för multivariata extremvärden, användning av kopula i
modellering av extremvärden, punktprocess-karakterisering av
extremvärden, prediktion av extremvärden, exempel på
tillämpningar av teorin, bland annat i skattning av "operational
risk", klimatförändringar och vindförsäkringar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkända inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen. 
Kod: 0218. Benämning: Laborationsdel 1. 
Antal högskolepoäng: 0,5. Betygsskala: UG.  Prestationsbedömning: Datorlaboration 1 med inlämningsuppgift. 
Kod: 0318. Benämning: Laborationsdel 2. 
Antal högskolepoäng: 1. Betygsskala: UG.  Prestationsbedömning: Datorlaboration 2 och 3 med inlämningsuppgifter 
Antagningsuppgifter
Förkunskapskrav:
FMSN55 Statistisk modellering av extremvärden


Begränsat antal platser: Nej
Kursen överlappar följande kurser: MASM23
Kurslitteratur

Jan Beirlant, Yuri Goegebeur, Johan Segers, Jozef Teugels: Statistics of Extremes: Theory and Applications. Wiley, 2004, ISBN: 978-0471976479.
Roger B. Nelson: An Introduction to Copulas. Springer, 2006, ISBN: 978-0387286594. E-book.


Kontaktinfo och övrigt
Kursansvarig: Docent Nader Tajvidi, nader@maths.lth.se
Studierektor: Johan Lindström, studierektor@matstat.lu.se
Hemsida: http://www.maths.lth.se/matstat/kurser/fmsn15/
Övrig information: Kursen ges även på naturvetenskaplig fakultet med kurskoden MASM23.



