
Kursplan 2019/20 KASN05





Kursplan för
Kromatografisk analys
Chromatographic Analysis
KASN05, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Alternativobligatorisk för: MBIO1
Valfri för: B4-l, B5-mb, B5-lm, K4-l, MLIV1
Undervisningsspråk: Kursen ges på begäran på engelska

Syfte
Kursen skall ge fördjupade kunskaper och insikter i analytisk
kemi med betoning på moderna analytiska tekniker omfattande
kromatografi, kapillärelektrofores, fältflödesfraktionering och
masspektrometri.

Mål
Kunskap och förståelse
För godkänd kurs skall studenten

kunna på fördjupningsnivå redogöra för de olika
analytiska principer och tekniker kursen omfattar
kunna beskriva, värdera valet av och optimera vald
separationsteknik för analys av olika lågmolekylära och
makromolekylära analyter
förstå innebörden av begrepp som används i
analyskvalitetssammanhang


Färdighet och förmåga
För godkänd kurs skall studenten

praktiskt kunna använda avancerade analystekniker
ha förmåga till att självständigt kunna bearbeta och
behandla experimentellt genererade data samt kvalitetsbedöma och
sammanställa dessa i en skriftlig rapport


Värderingsförmåga och förhållningssätt
För godkänd kurs skall studenten

inse hur valet av analysteknik och metod påverkar
analysresultatets kvalitet


Kursinnehåll
Kursen behandlar olika analytiska separationstekniker och
metoder, så som HPLC, UHPLC och LC/MS, GC och GC/MS, CE
(kapillärelektrofores), SFC (superkritisk kromatografi) samt
FFF (fältflödesfraktionering) vilka används för
karaktärisering och kvantifiering av låg- och makromolekylära
substanser och som är vanligt förekommande inom läkemedels-,
livsmedels-, miljö-, bioteknisk och biokemisk analys.
En viktig del av kursen ägnas åt optimeringsstrategier av
analystekniker för effektivisering av separations- och
detektionsbetingelser. Analyskvalitet behandlas med begrepp som
kvalitetssäkring, kvalitetskontroll, god laboratoriepraxis (GLP)
och metodvalidering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen,laborationer och laborationsrapporter. Slutbetyg på kursen baseras på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 7,5. Betygsskala: TH.  Prestationsbedömning: Skriftlig tentamen omfattande föreläsningar, övningar, all litteratur och laborationer. 
Kod: 0217. Benämning: Laborationer. 
Antal högskolepoäng: 0. Betygsskala: UG.  Prestationsbedömning: Obligatorisk närvaro vid laborationer samt godkända laborationsrapporter. 
Antagningsuppgifter
Förutsatta förkunskaper: KAKF01 Analytisk kemi
Begränsat antal platser: 24
Urvalskriterier: Avklarade högskolepoäng inom programmet. Förtur ges till studenter vars program har kursen listad i läro- och timplanen.
Kursen överlappar följande kurser: KAKN05, KAK050
Kurslitteratur

Harris, D. C.: Quantitative Chemical Analysis. 9th ed. Freeman , 2015, ISBN: 1-4641-3538-X.
Kompendier.


Kontaktinfo och övrigt
Kursansvarig: Universitetslektor Margareta Sandahl, margareta.sandahl@chem.lu.se
Hemsida: http://www.kilu.lu.se/cas/education/undergraduate_education/kemibioteknik/kasn05/



