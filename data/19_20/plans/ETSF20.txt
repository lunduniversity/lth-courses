
Kursplan 2019/20 ETSF20





Kursplan för
Programvaruutveckling för stora projekt
Software Development for Large Projects
ETSF20, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Obligatorisk för: IDA2
Undervisningsspråk: Kursen ges på svenska

Syfte
Kursens syfte är att ge studenten grundläggande kunskaper i
projektledningsprinciper och utvecklingsprocesser samt de centrala
begreppen kring projektbaserad storskalig utveckling av system med
betydande andel programvara. Syftet är också att ge studenten
erfarenheter kring de problem som uppstår i stora projekt, där
många involverade aktörer och parallellt arbete skapar
situationer som måste hanteras.

Mål
Kunskap och förståelse
För godkänd kurs skall studenten
 
Efter genomgången kurs ska studenten kunna:

Förklara hur en systematisk process påverkar utfallet av ett
projekt
Förklara på vilket sätt samarbete och systematik ingår som
ingredienser i ett projekt och påverkar hanteringen av problem
inom projektet
Beskriva lärdomar och möjliga förbättringsåtgärder
relaterade till sin roll i projektet samt förklara projektets
syfte.
Utifrån givna ramar kunna identifiera interkulturella
barriärer och redogöra för lämplig hantering.

 

Färdighet och förmåga
För godkänd kurs skall studenten

Aktivt bidra i ett stort programvaruprojekt som följer en
strukturerad och väldokumenterad arbetsprocess.
Utifrån en given projektuppgift inom ramen för en systematisk
och väldefinierad utvecklingsprocess utveckla för projektet
relevanta dokument
Utveckla ett system eller till ett givet existerande system
lägga till nya fungerande tjänster
Kunna utarbeta och tillämpa regler och normer för arbetet i
en projektgrupp


Värderingsförmåga och förhållningssätt
För godkänd kurs skall studenten

Medvetet kunna problematisera över valet av utvecklingsprocess
och väga de organisatoriska problemen mot de tekniska
problemen.
Självständigt reflektera över sina handlingar och
värderingar i förhållande till arbetet i en projektgrupp


Kursinnehåll
Kursen består till största delen av ett utvecklingsprojekt
där grupper om ca 17 studenter utvecklar programvara.
Kursen fokuserar på hur man arbetar i stora projekt på ett
strukturerat sätt.  Man använder en systematisk och
väldefinierad utvecklingsprocess där relevanta  dokument skall
tas fram. I utvecklingsprocessen ingår kvalitetsutvärderingar,
där projektgruppen presenterar sitt arbete. Olika roller fördelas
mellan projektmedlemmarna
Lärarledd undervisning fungerar som en direkt introduktion till
projektet, medan huvuddelen av kursen består i projektarbete.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen sker både enskilt och i grupp. Deltagande i gruppbildningen vid kursens start är obligatorisk. Den individuella examinationen består av en skriftlig rapport samt aktivt deltagande i obligatoriska moment på kursen och aktivt deltagande i projektarbetet. Den gruppvisa examinationen består av en skriftlig rapport, levererat system samt en muntlig gruppexamination. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projekt. 
Antal högskolepoäng: 6. Betygsskala: UG.  Prestationsbedömning: Gruppvis examinationen som består av en skriftlig rapport, ett levererat system och en muntlig examination.  Delmomentet omfattar: Projekt i grupp. 
Kod: 0217. Benämning: Individuell uppgift. 
Antal högskolepoäng: 1,5. Betygsskala: UG.  Prestationsbedömning: Den individuella examinationen består av en skriftlig rapport och aktivt  deltagande i obligatoriska moment och i projektarbetet. Omexamination utförs i form av en individuellt utformad uppgift. 
Antagningsuppgifter
Förkunskapskrav:
EDAA10 Programmering i Java


Begränsat antal platser: Nej
Kursen överlappar följande kurser: ETS312, ETSN05, ETS032
Kurslitteratur

Pankaj Jalote: A Concise Introduction to Software Engineering. Springer, ISBN: 9781848003019.


Kontaktinfo och övrigt
Kursansvarig: Universitetslektor Christin Lindholm, christin.lindholm@cs.lth.se
Hemsida: http://cs.lth.se/etsf20/
Övrig information: Observera: Kursen går under två läsperioder. P.g.a. projektets karaktär krävs närvaro under alla kursveckorna.
Kursen ges vid Campus Helsingborg.
Vissa av de obligatoriska momenten ingår i Ing-dagar.



