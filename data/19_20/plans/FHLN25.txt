
Kursplan 2019/20 FHLN25





Kursplan för
Brottmekanik, fortsättningskurs
Fracture Mechanics, Advanced Course
FHLN25, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: BME4, F4, M4-bem, Pi4
Undervisningsspråk: Kursen ges på engelska

Syfte
Utbildningen syftar till att tillgodose behovet av kompetens
för bedömning av brottrisker i strukturer samt beräkning av
styvhetsreducering i strukturer med sprickor. Utbildningen syftar
till att studenten skall förvärva kunskaper inom både linjär
och olinjär brottmekanik för att kunna ange återstående tid
till slutligt haveri för sprickor i tryckkärl, balkar, plåtar
etc. Efter genomgången utbildning skall studenten kunna välja
lämplig beräkningsmodell samt självständigt kunna föreslå
förbättringar för utsatta konstruktioner.

Mål
Kunskap och förståelse
För godkänd kurs skall studenten

visa kunskap om och förståelse inom kunskapsområdet
brottmekanik samt ha insikt i aktuellt forsknings- och
utvecklingsarbete inom detta område
visa fördjupad metodkunskap inom kunskapsområdet med fokus
på brottriskbedömning
kunna redogöra för principen bakom
spänningsintensitetsfaktorer och J-integraler
kunna redogöra för den olinjära brottmekanikens
bedömningsgrunder
kunna förstå och redogöra för vilka tekniska lösningar som
leder till förhöjd tillförlitlighet med hänsyn taget till
brott- och utmattningsrisker
utifrån en havererad struktur självständigt kunna
identifiera, formulera, analysera och hantera komplexa brottmoder
som förekommer i tryckkärl, paneler, rör etc.


Färdighet och förmåga
För godkänd kurs skall studenten

visa sådan färdighet som fordras för att deltaga i
forsknings- och utvecklingsarbete inom brottmekanik eller andra
näraliggande områden


Värderingsförmåga och förhållningssätt
För godkänd kurs skall studenten

visa insikt om brottmekanikens möjligheter och
begränsningar


Kursinnehåll
Sprickspetslösningar, sprickyteförskjutningar,
spänningsfält, vägoberoende integraler. Enkel tensoralgebra.
Dissiperat arbete, styvhetsreducering, kompleansmetoder.
Materialprovning, brottmekaniska provstavar, linjära
brottmekanikens begränsningar. Brottrisk, brottseghet,
spänningsintensitetsfaktorer, J-integral. Utmattning, Paris lag,
olinjär brottmekanik.
Beräkningsbaserad brottmekanik, t.ex. beräkning av
spänningsintensitetsfaktorer, J-integraler och drivkrafter för
spricktillväxt, med finita elementmetoden för linjär och
olinjär brottmekanik; moderna finita elementmetoder för
spricktillväxt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Vid färre än 21 anmälda kan tentamen ges på muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Finita elementmetoden - olinjära system (FHLN20) och Beräkningsbaserad materialmodellering (FHLN05) eller liknande kurser.
Begränsat antal platser: Nej
Kurslitteratur

Gross, Dietmar and Seelig, Thomas: Fracture Mechanics, With an Introduction to Micromechanics. Springer, 2011, ISBN: 978-3-642-19240-1. Online tillgång via Lunds universitetsbibliotek.
Sun, C.T. and Jin, Z.-H.: Fracture Mechanics. Academic Press, 2012, ISBN: 9780123850027. Online tillgång via Lunds universitetsbibliotek.


Kontaktinfo och övrigt
Kursansvarig: Ralf Denzer, ralf.denzer@solid.lth.se
Hemsida: http://www.solid.lth.se



