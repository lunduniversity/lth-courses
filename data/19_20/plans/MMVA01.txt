
Kursplan 2019/20 MMVA01





Kursplan för
Termodynamik med strömningslära
Thermodynamics and Fluid Mechanics, Basic Course
MMVA01, 5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Obligatorisk för: BI2
Valfri för: I4
Undervisningsspråk: Kursen ges på svenska

Syfte
Kursens syfte är att uppnå grundläggande kunskaper och
färdigheter i teknisk termodynamik och strömningslära.

Mål
Kunskap och förståelse
För godkänd kurs skall studenten

definiera och/eller klargöra kortfattat vissa grundläggande
termodynamiska och strömningsmässiga begrepp, principer och
fenomen
redovisa kortfattat och generellt formulera grundläggande
tillstånds-, mass-, energi-, entropi- och strömningssamband, med
viss förståelse för dess begränsningar och tillämpbarhet
redovisa och utifrån grundläggande samband och principer
härleda vissa för ämnet tekniskt viktiga samband
kunna kortfattat beskriva, klargöra och analysera vissa
tekniskt viktiga termodynamiska processer


Färdighet och förmåga
För godkänd kurs skall studenten

kunna på ett systematiskt sätt lösa grundläggande energi-
och strömningsproblem, med en god ingenjörsmässig hantering av
tillståndstabeller och –diagram
kunna tillämpa kontrollvolymsanalys avseende mass-, energi-
och impulsbalans vid stationär strömning och homogena
förhållanden vid in- och utlopp
kunna genomföra grundläggande strömningsteknisk analys av
enkla rörsystem vid stationär inkompressibel strömning
kunna kommunicera skriftligt på ett välstrukturerat,
förståelseinriktat och illustrativt sätt, vid problemlösning
även med beaktande av begränsningar, rimlighet, noggrannhet och
källangivelser


Kursinnehåll
Kursavsnittet termodynamik behandlar grundläggande begrepp som
temperatur, arbete, värme, energi och entropi samt termodynamikens
huvudsatser (främst första och andra) inklusive tillämpningar.
Gasers och vätskors egenskaper liksom övergångar mellan dessa
båda faser studeras. Tillståndsstorheter, tillståndsdiagram och
vissa grundläggande termodynamiska samband innefattas. Inom
kursavsnittet strömningslära introduceras och tillämpas
kontinuitetsekvationen, Navier-Stokes ekvationer, Bernoullis
utvidgade ekvation samt impulssatsen. Vidare behandlas
dimensionsanalys och likformighetslagar, omströmmade kroppar samt
laminär och turbulent rörströmning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker via obligatoriska hemuppgifter, ett teoriprov (60 min; termodynamik, utan hjälpmedel) samt en avslutande skriftlig tentamen (5 tim) som avser både teori (strömningslära, utan hjälpmedel) och problemlösning (med hjälpmedel, t ex tabell- och formelsamlingar samt föreläsningsanteckningar utan lösta exempel). Godkända frivilliga hemuppgifter kan ge extra bonuspoäng som adderas till tentamensresultatet. Betyget bestäms av en total poängsumma som består av resultat vid godkänt teoriprov och godkänd tentamen, enligt särskild formel.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAA05 Endimensionell analys, FAFA30 Fysik - elektricitetslära, gaser och vätskor, VSMA15 Mekanik.
Begränsat antal platser: Nej
Kurslitteratur

Çengel, Y. A., Turner, R. H., Cimbala, J. M.: Fundamentals of Thermal-Fluid Sciences, Fifth Edition in SI Units. McGraw-Hill, 2016.
Norberg, C., Thern, M.: Grundläggande strömningslära. Energivetenskaper, LTH, 2018. Trycks av KFS AB; även tillgänglig via kursens hemsida (lösen).


Kontaktinfo och övrigt
Kursansvarig: Prof. Christoffer Norberg, Christoffer.Norberg@energy.lth.se
Hemsida: http://www.energy.lth.se
Övrig information: Gruppvisa räknestugor 20 tim.



