
Kursplan 2019/20 ETSF25





Kursplan för
Affärsdriven programvaruutveckling
The Business of Software
ETSF25, 7,5 högskolepoäng, G2 (Grundnivå, fördjupad)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Obligatorisk för: C3, D3
Undervisningsspråk: Kursen ges på svenska

Syfte
Kursens syfte är att ge studenten insikter och kunskaper i
affärsmässiga aspekter av mjukvaruutveckling. Detta innefattar
hur marknad och ekonomi samspelar med den tekniska utvecklingen,
begreppet innovation, affärsmodeller för mjukvaruprodukter och
-tjänster, hur utvecklingsresurser skapas och används, hur
projekt planeras och leds såväl inom etablerade företag som
startups. Kursen syftar också till att belysa etiska
frågeställningar och juridiska ramverk som påverkar
programvaruutvecklingen.

Mål
Kunskap och förståelse
För godkänd kurs skall studenten

kunna redogöra för grundläggande samband mellan
programvaruutveckling och marknad, inklusive olika typer av
innovation
kunna beskriva hur en affärsidé kan omsättas till en
programvaruprodukt eller -tjänst
kunna beskriva hur ett utvecklingsprojekt planeras,
kostnadsskattas, leds och följs upp
kunna förklara tekniker för planering, kostnadsskattning,
riskhantering och ledning & uppföljning av
utvecklingsprojekt
kunna beskriva etiska riktlinjer för ingenjörsarbete
kunna beskriva de juridiska ramar som gäller för
upphovsrätt, patent, och mjukvarulicenser

 

Färdighet och förmåga
För godkänd kurs skall studenten

kunna utveckla en affärsplan för ett mindre startup-företag
och tillhörande demonstratörer för att kommunicera med
finansiärer
kunna ta fram en projektplan med beslutspunkter och
kostnadsskattningar för hela projektet och för delmoment
kunna identifiera grundläggande juridiska och etiska aspekter
i ett projekt och resonera kring dessa
kunna välja öppen källkodslicens för ett
utvecklingsprojekt
kunna skriva en teknisk rapport som följer en etablerad
akademisk struktur inklusive referenshantering, tabeller och
figurer.
kunna söka, och i skrift summera och värdera relevanta
vetenskapliga publikationer
i skrift kunna presentera, tolka och diskutera egna
resultat
i skrift kunna argumentera för relevansen av ett
arbete/projekt/studie
i skrift kunna argumentera för egna slutsatser baserat på
bevis/resultat

 

Värderingsförmåga och förhållningssätt
För godkänd kurs skall studenten

ha förståelse för hur marknad och teknik samspelar i
mjukvaruutvecklingen
ha förståelse för hur projektledning kan använda mått
förstå ingenjörens ansvar för produkter och tjänster som
utvecklas

 

Kursinnehåll

Affärsmodeller
Innovation
Ekosystem
Affärsvärdet i kunddata
Projektledning, planering och styrning, för traditionella och
agila projekt
Projekt- och organisationsnivåer
Etikkoder för ingenjörer
Juridiska aspekter på programvaruutveckling
Öppen källkodslicenser

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyget ges av en sammanvägning mellan projektarbete och skriftlig rapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projekt. 
Antal högskolepoäng: 4. Betygsskala: TH.  Prestationsbedömning: Projektarbetet betygsätts för projektgruppen. Deltagande i seminarier krävs för godkänt resultat. 
Kod: 0217. Benämning: Rapport. 
Antal högskolepoäng: 3,5. Betygsskala: TH.  Prestationsbedömning: Individuell skriftlig rapport som betygsätts. Deltagande i seminarier krävs för godkänt resultat. 
Antagningsuppgifter
Förkunskapskrav:
EDA260 Programvaruutveckling i grupp – projekt eller EDAF45 Programvaruutveckling i grupp - projekt eller ETSA01 Ingenjörsprocessen för programvaruutveckling - metodik eller ETSA02 Programvaruutveckling - metodik


Begränsat antal platser: Nej
Kursen överlappar följande kurser: ETSA05, ETSF01
Kurslitteratur

Bob Hughes & Mike Cotterell: Software Project Management. Mc Graw Hill, 2009, ISBN: 9780077122799.
Vetenskapliga artiklar.
Material som anvisas av institutionen.


Kontaktinfo och övrigt
Kursansvarig: Elizabeth Bjarnason, elizabeth.bjarnason@cs.lth.se
Hemsida: http://cs.lth.se/etsf25



