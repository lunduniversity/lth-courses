
Kursplan 2019/20 EITN35





Kursplan för
Projekt i elektro- och informationsteknik
Advanced Course in Electrical and Information Technology
EITN35, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning C/D
Beslutsdatum: 2019-04-01
Allmänna uppgifter
Huvudområde: Nanovetenskap. 
Valfri för: C5, D5, E5, F5, I5-pvs, MWIR2, N5
Undervisningsspråk: Kursen ges på begäran på engelska

Syfte
Kursens syfte är att ge fördjupade kunskaper och färdigheter
i något ämnesområde inom Elektro- och informationsteknik.

Mål
Kunskap och förståelse
För godkänd kurs skall studenten

ha fördjupade kunskaper i det valda ämnesområdet.
ha insikt i arbetsgången i ett forskningsprojekt.
ha insikt i hur en forskargrupp arbetar.


Färdighet och förmåga
För godkänd kurs skall studenten

självständigt kunna planera, genomföra och rapportera avsett
projekt.
självständigt kunna söka, bearbeta och sammanställa
relevant information.
kunna medvetet integrera och använda kunskaper som
förvärvats under kurser inom det aktuella
utbildningsprogrammet.


Värderingsförmåga och förhållningssätt
För godkänd kurs skall studenten

i en forskargrupp genomföra ett forskningsprojekt.
kunna kritiskt granska, bedöma och dra slutsatser från
vetenskaplig litteratur.


Kursinnehåll

handledda självständiga litteraturstudier via databaser och
bibliotek.
handlett självständigt arbete i nära anslutning till
pågående forskningsprojekt.
skriftlig rapportering på svenska eller engelska enligt
standard från internationellt granskade tidskrifter samt muntlig
rapportering vid offentligt annonserat seminarium på svenska eller
engelska.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Muntlig och skriftlig rapportering.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
För civilingenjörsstudenter: minst 120hp avklarade. För masterstudenter: minst 45hp avklarade


Förutsatta förkunskaper: Grundkurs i motsvarande ämne.
Begränsat antal platser: Nej
Kurslitteratur

Vetenskapliga originalartiklar eller annan litteratur med anknytning till det valda arbetet.


Kontaktinfo och övrigt
Kursansvarig: Studierektor Stefan Höst, stefan.host@eit.lth.se
Hemsida: http://www.eit.lth.se/kurs/eitn35
Övrig information: Kursen kan endast läsas efter att ett projekt har överenskommits med en examinator på institutionen. Studenter är själva ansvariga för att kontakta examinator i god tid innan kursen startar. En individuell studieplan beslutas av examinator. 

Kursen ges med särskild inriktning för I-programmet under ht2, med industriella tillämpningar. I denna kursinstans behöver studenter inte kontakta examinator i förväg.



