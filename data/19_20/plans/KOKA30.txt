
Kursplan 2019/20 KOKA30





Kursplan för
Allmän, oorganisk och organisk kemi
General, Inorganic and Organic Chemistry
KOKA30, 12 högskolepoäng, G1 (Grundnivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: N1
Undervisningsspråk: Kursen ges på svenska

Syfte
Allmän och oorganisk kemi
Att ge grundläggande förståelse för och kunskap om kemiska
processer och förlopp. Grundläggande förståelse för oorganiska
föreningars struktur och reaktivitet samt kunskap om det kemiska
formelspråket och viktiga kemiska begrepp på såväl svenska som
engelska.
Organisk kemi
Kursen syftar till att ge grundläggande kunskaper i organisk
kemi. Kursens tonvikt ligger på delar av den grundläggande
organiska kemin som har särskild relevans för utbildning i
teknisk nanovetenskap.

Mål
Kunskap och förståelse
För godkänd kurs skall studenten
Allmän och oorganisk kemi

visa  förmåga att teckna och praktiskt använda
reaktionsformler för att beskriva kemiska förlopp
visa förmåga att beskriva enkla oorganiska strukturer i det
fasta tillståndet
visa förmåga att kvalitativt beskriva inter- och
intramolekylära krafter hos kemiska substanser
visa förmåga att formulera och att lösa problem inom
jämviktslära, elektrokemi och termodynamik

Organisk kemi

visa förmåga att identifiera och namnge de vanligaste
organiska ämnesklasserna
visa förmåga att redogöra för enkla kolvätens dynamik
(konformationsanalys)
visa förmåga att redogöra för kemisk bindining  och
intermolekylära krafter i organiska system
visa förmåga att redogöra för molekylär kiralitet och
stereokemiska förhållanden
visa kännedom om kolatomens hybridisering och enkla
molekylorbitalsystem
visa förmåga att beskriva konjugation och aromaticitet i
organiska molekyler
visa förmåga att beskriva grundläggande reaktioner i
organisk kemi med pilformalism och frontorbitalanalys
ha förmåga att redogöra för övergripande struktur och
egenskaper hos viktiga biomolekyler


Färdighet och förmåga
För godkänd kurs skall studenten
Allmän och oorganisk kemi

ha förmåga att teckna och praktiskt använda reaktionsformler
för att beskriva kemiska förlopp
ha förmåga att beskriva enkla oorganiska strukturer i det
fasta tillståndetha förmåga att kvalitativt beskriva inter- och
intramolekylära krafter hos kemiska substanser
ha förmåga att formulera och att lösa problem inom
jämviktslära, elektrokemi och termodynamik

Organisk kemi

visa förmåga att ge systematiska namn på enkla organiska
föreningar
applicera konformationanalys för att förutse reaktiviteten
hos enkla organiska föreningar
visa förmåga att förutse och förklara selektivitet i
grundläggande organiska reaktioner utifrån analys av reaktiva
intermediat
visa förmåga att tillämpa förståelse av
elektronegativitet och kemisk binding för att förklara enkla
organiska föreningars syra-basegenskaper

 

Värderingsförmåga och förhållningssätt
För godkänd kurs skall studenten
Allmän och oorganisk kemi

Redovisa kemiska beräkningar med korrekta enheter och
siffernoggrannhet på ett logiskt och relevant sätt.
Ta upp, korrekt redovisa och utvärdera resultat från
laborationsförsök.

Organisk kemi

På en grundläggande nivå värdera risker och möjligheter
med användning av organisk föreningar i samhället
På en grundläggande nivå kunna värdera risker vid kemiskt
laboratoriearbete


Kursinnehåll
Allmän och oorganisk kemi
Med anknytning till verklighetsnära tillämpningar inom bl a
nanoteknik belyses och förklaras fundamentala kemiska
processer.
Kursen behandlar följande moment:

Grundläggande kemiska begrepp
Atomers uppbyggnad och det periodiska systemet
Kemiska formler, reaktioner och stökiometri
Aggregationstillstånd; gaser, vätskor och fasta faser,
fasomvandlingar
Lösningar
Kemisk bindning
Molekylgeometrier
Intermolekylära krafter: dispersionskrafter, vätebindningar,
dipol-dipol och jon-dipol
Termodynamik: begreppen entalpi, entropi, inre energi och fri
energi, enkla samband mellan dessa begrepp. Termodynamikens
huvudsatser - standard bildnings och reaktionsentalpier
Kemisk jämviktslära med enklare beräkningar
Elektrokemi: redoxprocesser och elektrokemiska celler
Kemisk kinetik: hastighetskonstanten och dess
temperaturberoende, initialhastighetsmetoden,
aktiveringsenergi

Praktisk problemlösning inom ovanstående områden spelar en
stor roll för att uppnå lärandemålen. Kurslitteraturen ger de
studerande färdighet i naturvetenskaplig och kemisk vokabulär och
fackterminologi på engelska.
Organisk kemi
Kursen omfattar organiska molekylers struktur, reaktivitet,
egenskaper och användning på en grundläggande nivå. Begrepp som
nomenklatur, kiralitet och molekylär isomeri behandlas. Tonvikt i
kursen ligger på en grundläggande förståelse av kemisk
reaktivitet och bindning. Reaktionstyper som behandlas inkluderar
additions-, substitutions-, och eliminationsreaktioner, elektrofil
aromatisk addition, enolatkemi, samt addition till, och
substitution på, karbonylkol. Struktur och egenskaper hos viktiga
biomolekyler som socker, proteiner och DNA/RNA behandlas
översiktligt liksom enkla experimentella metoder och
säkerhetsbedömningar vid laborativt arbete.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga tentamina, laborationer och rapporter ör obligatoriska moment. Slutbetyget baseras på en sammanvägning av resultatet på skriftliga tentamina.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Allmän och oorganisk kemi. 
Antal högskolepoäng: 6. Betygsskala: TH.  Prestationsbedömning: Skriftligt prov. 
Kod: 0216. Benämning: Laboration. 
Antal högskolepoäng: 0. Betygsskala: UG.  Prestationsbedömning: Obligatorisk närvaro, godkänd skriftlig rapport. 
Kod: 0316. Benämning: Organisk kemi. 
Antal högskolepoäng: 6. Betygsskala: TH.  Prestationsbedömning: Skriftligt prov. 
Antagningsuppgifter
Begränsat antal platser: Nej
Kursen överlappar följande kurser: TEK285, KOKA01, KOKA05
Kurslitteratur

Ellervik U., Sterner, O. och Kann, N.: Organisk kemi – tredje upplagan. Studentlitteratur, 2014, ISBN: 9789144099910.
Atkins P., Jones, L and  Laverman, L.: Chemical Principles, The Quest for Insight, 7:th ed. Freeman, 2016, ISBN: 9781319154196.


Kontaktinfo och övrigt
Kursansvarig: Daniel Strand, daniel.strand@chem.lu.se
Kursansvarig: Martin Ek Rosén, martin.ek_rosen@chem.lu.se
Hemsida: http://www.kilu.lu.se/utbildning/kurser/koka30
Övrig information: Kursansvarig i allmän och oorganisk kemi (KOKA30a): Martin Ek Rosén;
Kursansvarig i organisk kemi (KOKA30b): Daniel Strand



