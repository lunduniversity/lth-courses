<!DOCTYPE HTML>
<html lang="sv">
<head>
<title>Kursplan 2019/20 MMKN35</title>
<meta http-equiv="Content-Type" content="text/html; charset=UTF-8" />
<style type="text/css">
body {
    margin: auto;
    margin: 30px;
    font-family: times, sans-serif;
}
h1 {
    font-family: Arial, Verdana, Geneva, Helvetica, sans-serif;
    font-size: 150%;
    font-style: normal;
    font-weight: bold;
    color: rgb(77,76,68);
}
h2 {
    font-family: Arial, Verdana, Geneva, Helvetica, sans-serif;
    font-size: 114%;
    font-style: normal;
    font-weight: bold;
    color: rgb(77,76,68);
}
p {
    font-size: 100%;
    font-style: normal;
    font-weight: normal;
}
.small {
    font-size: 80%;
}
.bold {
    font-weight: bold;
}
.italic {
    font-style: italic;
}
@media print {
    html {
        font-size: 10pt;
    }
    a {
        text-decoration: none;
        color: #000;
    }
}
</style>
</head>
<body>
<div class="pdfbody">
<span class="italic">Kursplan för</span><br />
<h1>Produktinnovation<br />
Product Innovation</h1>
<h2>MMKN35, 7,5 högskolepoäng, A (Avancerad nivå)</h2>
<p><span class="bold">Gäller för: </span>Läsåret 2019/20<br />
<span class="bold">Beslutad av: </span>Programledning M<br />
<span class="bold">Beslutsdatum: </span>2019-03-27</p>
<h2>Allmänna uppgifter</h2>
<p><span class="bold">Valfri för: </span>BME4, I4, M4-pu, MD5<br />
<span class="bold">Undervisningsspråk: </span>Kursen ges på begäran på engelska</p>

<h2>Syfte</h2>
<p>Kursen syftar till att ge grundläggande förståelse och
kunskaper om strategier, begrepp och metodik avseende
produktinnovationsprocessen och i denna ingående delprocesser,
huvudsakligen produktförnyelse och produktutveckling. Primärt
berörs strategiska delar av utvecklingsarbetet, dvs.
produktförnyelse inkluderande upprättande av ett
produktförnyelseprogram (produktplan över framtagna
produktförslag). Avseende produktutvecklingsprocessen, så kommer
denna att belysas i ett djupare och mera omfattande perspektiv än
som var fallet inom ramen för grundläggande utveckling- och
designkurser, det vill säga, Utvecklingsmetodik, Designmetodik och
Medicinteknisk design. Speciellt kommer metoder för hållbar
produktutveckling undervisas, etablerade metoder för
produktutvecklingsprocessen kommer att kritiskt belysas mot senaste
forskningsrön, samtidigt som även processens senare faser, som
inte ingick i de grundläggande kurserna, kommer att belysas.
Kursdeltagarna kommer att kunna kritiskt reflektera över och, om
så krävs, också kunna föreslå förbättringar av existerande
produktinnovationsprocessmodeller.</p>

<h2>Mål</h2>
<p><span class="italic">Kunskap och förståelse</span><br />
För godkänd kurs skall studenten</p>
<ul>
<li>förvärvat kunskap och förståelse om strategier, begrepp och
metodik avseende produktinnovationsprocessen och de i denna
ingående delprocesserna, produktförnyelse och
produktutveckling</li>
<li>ha förståelse för relevansen av denna kunskap i ett
industriellt sammanhang</li>
<li>ha sådana insikter om metoder och tekniker inom
produktinnovation att studenten kan avgöra deras roll och
betydelse i ett specifikt produktförnyelse- och
produktutvecklingsprojekt</li>
</ul>

<p><span class="italic">Färdighet och förmåga</span><br />
För godkänd kurs skall studenten</p>
<ul>
<li>självständigt och i grupp kunna analysera behovet av
produktförnyelse i små och medelstora företag</li>
<li>självständigt och i grupp kunna strukturera och planera
genomförandet av ett produktförnyelseprojekt</li>
<li>för en industriell uppdragsgivare, i form av ett grupparbete,
aktivt kunna medverka i alla delar i genomförandet av ett
produktförnyelseprojekt av måttlig komplexitet</li>
<li>utifrån en uppdragsbeskrivning, självständigt eller i grupp,
kunna strukturera, planera och genomföra den del av
produktutvecklingsarbetet som innefattas i
produktutvecklingsprocessens olika faser</li>
<li>för en industriell uppdragsgivare, kunna muntligen och
skriftligen, självständigt och i grupp, redovisa resultatet från
ett produktförnyelse- och produktutvecklingsprojekt - i form av
resultat och process</li>
</ul>

<p><span class="italic">Värderingsförmåga och förhållningssätt</span><br />
För godkänd kurs skall studenten</p>
<ul>
<li>visa förmågan av att kritiskt reflektera över eget utfört
produktförnyelse- och produktutvecklingsprojekt</li>
<li>visa förmågan att självständigt kunna bedöma
möjligheterna och begränsningarna för de i kursen presenterade
metoderna och verktygen</li>
<li>visa förmågan att kritiskt reflektera över och, om så
krävs, också kunna föreslå förbättringar av existerande
produktinnovationsprocessmodeller</li>
</ul>

<h2>Kursinnehåll</h2>
<p>Utifrån en övergripande modell över den industriella
utvecklingsprocessen för framtagning av produkter,
produktinnovationsprocessen, inleds kursen direkt med att indela
kursdeltagana i grupper (team) inför det industriella
utvecklingsprojektet. Parallellt med projektarbetet introduceras
produktförnyelseprocessen (en för små och medelstora företags
specifik process som i stort motsvarar den traditionella
produktplaneringsprocessen). Inom ramen för denna process
genomgås hur företaget, utifrån en från affärsmålet och på
marknadsanalys härledd produktpolitik, tar fram en för
företagets övergripande mål lämpligt avpassad projektportfölj
av utvecklingsprojekt. I efterföljande del av kursen behandlas
produktutvecklingsprocessen med tyngdpunkt på den inledande
princip- eller, alternativt, konceptutvecklingsfasen, men också
innefattande dess övriga faser om så är aktuellt. Notera, att
genomförandet av produktutvecklingsdelen av projektet i
normalfallet blir mycket övergripande och fokuserar i första hand
på produktlösningen som sådan och inte, som i kursen
Utvecklingsmetodik, på processen. I den avslutande delen av kursen
fördjupar sig i kursdeltagarna i ett antal redovisade metoder och
verktyg (särskilt inom hållbar produktutveckling) med hjälp av
de senaste forskningsrönen inom området.<br>
Projektet består med andra ord av två delar: produktförnyelse-
och produktutvecklingsprojekt. I den andra delen av projektet,
omfattande dels konceptutveckling men även innefattande inslag
från efterföljande faser såsom framtagning av produktarkitektur
och detaljutformning, utgör en direkt fortsättning av
utvecklingsarbetet på ett i produktförnyelsedelen framtaget
produktförslag. Projektarbetet redovisas skriftligen i form av en
för respektive grupp gemensam rapport och även muntligen av hela
gruppen vid en för alla grupper gemensam presentation inför
medverkande företag. Arbetet i projektet utförs av grupper (team)
om 4-6 teknologer per grupp.</p>

<h2>Kursens examination</h2>
<p><span class="bold">Betygsskala: </span>TH - (U,3,4,5) - (Underkänd, Tre, Fyra, Fem)<br />
<span class="bold">Prestationsbedömning: </span>En obligatorisk projektuppgift, i form av ett industriellt utvecklingsprojekt, ingår i kursen, vilket utförs i grupper om 4-6 studenter per grupp. Projektarbetet bedöms i skalan TH och alla gruppmedlemmar erhåller det för respektive projektarbete uppnådda projektbetyget, vilket också blir slutbetyget.</p>
<p>Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.</p>
<h2>Antagningsuppgifter</h2>
<span class="bold">Förkunskapskrav:</span><ul>
<li><a href="/kursplaner/19_20/EEMA01.html">EEMA01</a> Medicinteknisk design eller <a href="/kursplaner/19_20/MMKF01.html">MMKF01</a> Utvecklingsmetodik eller <a href="/kursplaner/19_20/MMKF05.html">MMKF05</a> Utvecklingsmetodik</li>

</ul>
<p><span class="bold">Begränsat antal platser: </span>Nej</p>
<h2>Kurslitteratur</h2>
<ul>
<li>Urval av artiklar och e-böcker tillgängliga via LUBsearch eller från kursledningen.</li>
<li>K.Ulrich &amp; S. Eppinger: Product Design and Development. McGraw-Hill International Edition, 2012, ISBN: 978-007-108695. 5:e utgåvan. Alternativt 4:e utgåvan (2008) eller svenska utgåvan.</li>

</ul>
<h2>Kontaktinfo och övrigt</h2>
<p><span class="bold">Kursansvarig: </span>Damien Motte, <a href="mailto:damien.motte@design.lth.se">damien.motte@design.lth.se</a><br />
<span class="bold">Kursadministratör: </span>Cilla Perlhagen, <a href="mailto:cilla.perlhagen@design.lth.se">cilla.perlhagen@design.lth.se</a><br />
<span class="bold">Hemsida: </span><a href="http://www.product.lth.se/education/courses/">http://www.product.lth.se/education/courses/</a></p>

</div>
</body>
</html>