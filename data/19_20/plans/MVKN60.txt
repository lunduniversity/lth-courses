
Kursplan 2019/20 MVKN60





Kursplan för
Turbomaskinernas teori
Theory of Turbo Machinery
MVKN60, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning M
Beslutsdatum: 2019-03-27
Allmänna uppgifter
Valfri för: M4-en, W4
Undervisningsspråk: Kursen ges på begäran på engelska

Syfte
Turbomaskiner har en central roll i kraftverksteknik. Kursen
syftar till att ge en förståelse av olika turbomaskiner avseende
deras funktion, uppbyggnad och reglering. Vidare skall kursen ge
förståelse för de termodynamiska och strömningstekniska
förloppen som sker i interaktionen mellan arbetsmediet och
maskinerna. Kursen skall ge förståelse av enklare designmetoder
och kännedom om mer avancerade.

Mål
Kunskap och förståelse
För godkänd kurs skall studenten

Ha förståelse för turbomaskiners funktion och
användningsområden inom kraftverkstekniken
Vara förtrogen med turbomaskiners prestanda och reglering
Behärska de enklare och vara bekant med de mer avancerade
metoderna för design av turbomaskiner


Färdighet och förmåga
För godkänd kurs skall studenten

Kunna ingenjörsmässig dimensionering av turbomaskiner i olika
typer av system och ha insikt i hur olika driftsfall påverkar en
anläggning
Kunna uppskatta prestanda utifrån hastighetstrianglar och
energibalanser
Kunna beskriva en turbomaskins prestanda och verkningsgrad på
ett för systemanalyser lämpligt sätt


Värderingsförmåga och förhållningssätt
För godkänd kurs skall studenten

Kunna värdera olika val av maskin i en anläggning


Kursinnehåll
Grundläggande turboteori för såväl kompressibla som
inkompressibla arbetsmedier.
Förluster och verkningsgrader.
Metoder för design av maskiner.
Industriella applikationer, speciellt gasturbiner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både individuellt och i grupp. För att erhålla rätten att deltaga i skriftlig tentamen måste alla obligatoriska moment, d v s inlämningsuppgifter och laboration, vara godkända.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMVF01 Termodynamik och strömningslära


Begränsat antal platser: Nej
Kursen överlappar följande kurser: MVK026
Kurslitteratur

Dixon, S.L. Fluid Mechanics and Thermodynamics of Turbomachinery 6th Edition. Butterworth-Heinemann 2005. ISBN-13: 978-0750678704, utdelat material.


Kontaktinfo och övrigt
Kursansvarig: Jens Klingmann, Jens.Klingmann@energy.lth.se
Kursansvarig: Marcus Thern, marcus.thern@energy.lth.se
Hemsida: http://www.energy.lth.se
Övrig information: Kursen innehåller föreläsningar och övningar.



