
Kursplan 2019/20 FAFA55





Kursplan för
Kvantfysikaliska koncept
Concepts in Quantum Physics
FAFA55, 9 högskolepoäng, G1 (Grundnivå)
Gäller för: Läsåret 2019/20
Beslutad av: Programledning N
Beslutsdatum: 2019-03-28
Allmänna uppgifter
Huvudområde: Teknik. 
Obligatorisk för: F1
Undervisningsspråk: Kursen ges på svenska

Syfte
Kvantmekanik är en teori som ligger till grund för i princip
all modern fysik. Kvantfysiken innehåller också en hel del
fenomen och idéer som är helt olika från den klassiska
(Newtonska) fysiken. Syftet med kursen är att ge en introduktion
till kvantfysiken och dess begreppsvärld, och att visa exempel på
hur kvantfysik används i modern teknik. Avsikten är att visa på
den centrala rollen som grundläggande, ny fysik spelar i moderna
tekniska utvecklingar, och således motivera till vidare studier.
Kursen ger också en möjlighet till reflektion över
kvantmekanikens annorlunda och fascinerande begreppsvärld.
För de flesta kursdeltagarna blir detta den första fysikkursen
på universitetet. Ett andra centralt syfte är därför att
introducera studie- och arbetstekniker för fortsatta studier.
 

Mål
Kunskap och förståelse
För godkänd kurs skall studenten

kunna beskriva och tolka fundamentala upptäckter och
experiment i kvantfysik;
kunna analysera enkla problemställningar kring kvantmekaniska
fenomen;
kunna genomföra och tolka enkla beräkningar kring
kvantfysikaliska problem;
kunna beskriva och ge exempel på hur modern teknik använder
sig av kvantfysikaliska koncept.


Färdighet och förmåga
För godkänd kurs skall studenten

kunna korrekt och fullständigt redogöra för lösningar på
övningsuppgifter;
kunna testa hypoteser med experimentellt arbete;
kunna designa, utföra, och utvärdera enkla experiment;
kunna skriva en fullständig laborationsrapport;
kunna ge korrekta källuppgifter.


Värderingsförmåga och förhållningssätt
För godkänd kurs skall studenten

kunna aktivt delta i en argumenterande diskussion rörande
fysikaliska problemställningar;
kunna arbeta i större grupp för att genomföra ett
projekt;


Kursinnehåll
Stor vikt kommer att läggas på begreppsförståelse, samt på
förmågan att tolka enkla ekvationer i termer av fysikaliska
begrepp och tvärtom. Laborationer utnyttjas som hjälp att
visualisera och konkretisera abstrakta begrepp. Studenten får
därigenom möjlighet att direkt observera kvantmekaniska fenomen
genom optiska och elektriska mätningar på material och
komponenter med relevans för optisk kommunikation och
höghastighetselektronik.

Fundamentala upptäckter och experiment i kvantfysik:
fotoelektrisk effekt, Compton effekt, interferenseffekter
De Broglievågor
Bundna tillstånd: vågbild och randvillkor.
Sannolikhetstolkning och tunnling
Osäkerhetsrelation
Halvledarheterostrukturer
Kvanteffekter inom elektronik och optik
Kryptering och icke-lokala effekter
Optisk kylning (ultrakalla atomer)

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg krävs godkänd skriftlig tentamen samt godkända inlämningsuppgifter, projektarbete och laborationer med skriftlig och muntlig presentation, samt godkänd övning om plagiering.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Laborationer och projekt. 
Antal högskolepoäng: 3. Betygsskala: UG.  Prestationsbedömning: Godkända laborationer och projekt 
Kod: 0212. Benämning: Tentamen och inlämningsuppgifter. 
Antal högskolepoäng: 6. Betygsskala: TH.  Prestationsbedömning: Godkänd tentamen och godkända inlämningsuppgifter 
Antagningsuppgifter
Förutsatta förkunskaper: FMAA05 Endimensionell analys (läses parallellt)
Begränsat antal platser: Nej
Kursen överlappar följande kurser: FAF220, FAFA05, FAFA50, FAFA10
Kurslitteratur

Kompletterande material.
Gunnar Ohlén: Kvantvärldens fenomen – teori och begrepp. Studentlitteratur.
Halliday/Resnick/Krane: Concepts in Quantum Physics , Kvantfysikaliska koncept, Lunds universitet. Wiley, ISBN: 9781118757871. Obligatorisk. Specialutgåva för vår kurs med det material vi behöver.
Chad Orzel: How to Teach Quantum Physics to Your Dog. Oneworld, Oxford. Valfri bredvidläsning.


Kontaktinfo och övrigt
Kursansvarig: Ville Maisi, ville.maisi@ftf.lth.se
Hemsida: http://www.ftf.lth.se/index.php?id=67031
Övrig information: Närvaro vid första föreläsningen är obligatoriskt för att få tillträde till kursen.



