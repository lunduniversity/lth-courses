
Kursplan 2019/20 TNSA01





Kursplan för
Universal design, teori
Universal Design, Theory
TNSA01, 2 högskolepoäng, G1 (Grundnivå)
Gäller för: Läsåret 2019/20
Beslutad av: Programledning ID
Beslutsdatum: 2019-03-21
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på begäran på engelska

Syfte
I ett samhälle för alla utformas produkter, tjänster och
miljöer utifrån vetskapen att människor är olika och har olika
förutsättningar, och att dessa för samma person varierar över
tid och med olika situationer. Denna kurs är inriktad på
universell utformning (Universal Design) som kan förklaras som
design av produkter, tjänster och miljöer som är användbara
för en så stor del av befolkningen som möjligt, utan att det
krävs speciell anpassning.
Syftet med kursen är att studenterna i sina kommande
yrkesroller skall kunna ta hänsyn till människors olika
förutsättningar och förmågor samt få en praktiskt användbar
utbildning i att analysera och utvärdera produkter, tjänster och
miljöer och avgöra hur väl de uppfyller kriterier för
universell och inkluderande design. Syftet är också att ge
nödvändiga förkunskaper inför kursen "Universal design,
projekt".

Mål
Kunskap och förståelse
För godkänd kurs skall studenten

kunna redogöra för inkluderande designprinciper och
utvärderingsmetoder (t ex baserat på Universal Design, Design for
All, Inclusive design) som kan användas som guidelines vid
utveckling eller utvärdering av produkter, tjänster och
miljöer
kunna redogöra för vilken nytta universell och inkluderande
design har för ett samhälle som stödjer och strävar mot
mångfald
kunna identifiera och analysera situationer, produkter,
tjänster och miljöer utifrån ett inkluderande perspektiv
ha kunskap om hur universell design, tillgänglighet och social
hållbarhet hänger ihop och vad skillnaderna är.

 

Färdighet och förmåga
För godkänd kurs skall studenten

kunna tillämpa utvärderingsmetoder för universell och
inkluderande design.
kunna identifiera brister hos produkter, tjänster och miljöer
och föreslå förbättringar enligt de sju principerna för
universal design.

 

Värderingsförmåga och förhållningssätt
För godkänd kurs skall studenten

kunna beskriva den strävan som ligger i design av produkter
och tjänster så att de är estetiska och användbara för så
många som möjligt oavsett ålder och förmågor.
kunna ta hänsyn till att människor är olika med en stor
variation i förutsättningar och förmågor och att de har har
olika önskemål och behov.
kunna ge uttryck för hur universell utformning bidrar till ett
inkluderande samhälle.


Kursinnehåll
Kursen består av seminarier och inlämningsuppgifter kopplade
till teori om universell design, tillgänglighet och social
hållbarhet.
Kursen fokuserar på de sju principerna för universal design
och hur utgångspunkter och förhållningssätt påverkar
människor med olika förutsättningar och deras möjligheter att
utnyttja det som utvecklas i samhället. Inlevelseövningar
genomförs.
I kursen möter studenterna människor med olika
livserfarenheter, bland annat medverkar personer med egna
funktionsnedsättningar och personer med utländsk bakgrund som
gästföreläsare. I kursen ges exempel på teknologisk assistans i
olika situationer.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen består av individuella obligatoriska uppgifter.
Godkänt på obligatoriska uppgifter och minst 80% närvaro på schemalagda lektioner ger betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: TNX153, TNSF10
Kurslitteratur

Utdelat material om de sju principerna för universal design.
Steinfeld, E. and Maisel, J.: Universal Design – Creating Inclusive Environments. Wiley, 2012, ISBN: 978-0470399132. Frivillig litteratur.
Jönsson B. et al.: Människonära design / Design Side by Side. Studentlitteratur, 2005, ISBN: 978-91-44-04494-1. Frivillig litteratur. Boken finns att ladda ned från: 
http://www.certec.lth.se/fileadmin/certec/publikationer/Manniskonaera_design_2005-access.pdf.
All obligatorisk litteratur är tillgänglig på kursens lärplattform.
The Delta Centre: Trends in Universal Design, An anthology with global perspectives, theoretical aspects and real world examples. 2013, ISBN: 978-82-8003-101-3. Boken finns att ladda ner från: http://www.bufdir.no/global/nbbf/universell_utforming/Trends_in_Universal_Design.PDF.


Kontaktinfo och övrigt
Kursansvarig: Per-Olof Hedvall, tekn dr, per-olof.hedvall@certec.lth.se
Examinator: Per-Olof Hedvall, tekn dr, per-olof.hedvall@certec.lth.se
Hemsida: http://www.certec.lth.se/utbildning



