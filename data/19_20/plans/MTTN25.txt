
Kursplan 2019/20 MTTN25





Kursplan för
Materialhantering
Warehousing and Materials Handling
MTTN25, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Obligatorisk för: MLOG1
Valfri för: I4-pr, I4-lf, M4-lp
Undervisningsspråk: Kursen ges på engelska

Syfte
Kursen syftar till att ge dig den allra senaste kunskapen inom
design och styrning av lager i alla slags miljöer. Efter avklarad
kurs kommer du att behärska tekniker och verktyg för att
analysera och förbättra effektiviteten i existerande lager
såväl som att bidra vid design av helt nya anläggningar. Denna
kurs kommer också att bidra till att förbättra din förmåga att
abstrahera, modellera och lösa problem relaterade till logistik
och materialhantering.

Mål
Kunskap och förståelse
För godkänd kurs skall studenten
lära sig verktyg och koncept som kan användas for att
analysera och förbättra effektiviteten i ett lager. Detta betyder
att studenten måste kunna:
 

Beskriva och förklara tekniker som kan användas för att
analysera materialflöden i ett lager
Analysera materialflöden i ett lager och föreslå
effektivitetsförbättringar
Beskriva och förklara materialflödet i ett lager
Beskriva och analysera valet av
materialhanteringsutrustning
Förstå och förklara vilka faktorer som påverkar designen av
ett lager
Första och förklara vilka kostanader som uppstår i ett
lager


Färdighet och förmåga
För godkänd kurs skall studenten
utveckla förmågor som gör att hon/han kan arbeta med
effektivitetsförbättringar i ett lager. Detta betyder att
studenten måste:
 

Applicera tekniker for att analysera materialflöden i ett
lager och utveckla mer effektiva lösningar
Utvärdera inköp av materialhanteringsutrustning
På egen hand och i grupp diskutera problem relaterade till
materialhantering under föreläsningar och övningar
Presentera sig själv och sina idéer för både en akademisk
och en företagsnära publik


Värderingsförmåga och förhållningssätt
För godkänd kurs skall studenten
kunna applicera kritiskt tänkande samt, förhoppningsvis, få
ett bestående intresse för materialhanteringsfrågor. Hans/hennes
förhållningssätt skall ”professionaliseras”, och studenten
skall ha fått insyn i frågor relaterade till utformningen och
styrningen av ett lager.

Kursinnehåll
Kursen introducerar konceptet lager i en försörjningskedja
och dess relevanta terminologi. Dessutom kommer du att lära dig
vilka typer av materialhanteringsutrustning samt systemstöd som
lämpar sig för olika lagermiljöer. Du kommer också att lära
dig att analysera lager för att kunna planera dess layout och
hantering av resurser. Slutligen kommer du att lära dig att
benchmarka lagerverksamheter mot varandra. Följande lista summerar
innehållet i kursen:
 

Konceptet lager och dess terminologi
Försörjningskedjan och lager
Materialhanteringsutrustning och automation
Informationssystem/teknologi i lager (ex. WMS, RFID)
Planläggning av layout för olika plockområden
Detaljerad slotting
Orderplock
Benchmarking och aktivitetsprofilering


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg erhålles efter godkänd skriftlig tentamen, godkänt projektarbete och godkända inlämningsuppgifter. Obligatorisk närvaro kan förekomma i vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Materialhantering. 
Antal högskolepoäng: 4. Betygsskala: UG.  Prestationsbedömning: Godkänd skriftlig tentamen.  Delmomentet omfattar: Behandlar litteratur och föreläsningar 
Kod: 0210. Benämning: Projektarbete. 
Antal högskolepoäng: 1,5. Betygsskala: UG.  Prestationsbedömning: Godkänt projektarbete.  Delmomentet omfattar: Projektarbetet går ut på att lösa ett fingerat företags materialhanteringsproblem, och görs i grupper om 3-4 studenter. En skriftlig PM skall redovisas. 
Kod: 0310. Benämning: Inlämningsuppgifter. 
Antal högskolepoäng: 2. Betygsskala: UG.  Prestationsbedömning: Godkända inlämningsuppgifter.  Delmomentet omfattar: Inlämningsuppgiften skall lösas i grupp och redovisas skriftligt. Tre inlämningsuppgifter skall utföras. 
Antagningsuppgifter
Förkunskapskrav:
MTTF01 Logistik


Förutsatta förkunskaper: MIO310/MIOF30 Optimering och simulering.
Begränsat antal platser: Nej
Kursen överlappar följande kurser: MTT021, MTT091, MTTF10
Kurslitteratur

Bartholdi III, J.J. and Hackman, S.T: Warehouse & Distribution Science. 2010. Laddas ner från www.warehouse-science.com.
Gu, J., Goetschalckx, M., and McGinnis, L.F. : Research on warehouse operation: A comprehensive review. 2007. Art.I:  European Journal of Operational Research, Vol.177, No.XY, pp.1-21.
de Koster, R., Le-Duc, T., and Roodbergen, K.J.: Design and control of warehouse order picking: A literature review. 2007. Art.II: European Journal of Operational Research, Vol.182, No.XY, pp.481–501.
Bartholdi III, J.J. and Eisenstein, D.D.: A production line that balances itself. 1996. Art.III: Operations Research, Vol.44, No.1, pp.21–34.
Hackman, S.T., Frazelle, E.H., Griffin, P.M, Griffin, S.O, and Vlasta, D.A.: Benchmarking Warehousing and Distribution Operations: An Input-Output Approach. 2001. Art.IV: Journal of Productivity Analysis, Vol.16, pp.241-261.


Kontaktinfo och övrigt
Kursansvarig: Joakim Kembro, joakim.kembro@tlog.lth.se
Hemsida: http://www.tlog.lth.se
Övrig information: Deltagande vid första undervisningstillfället är obligatoriskt. Uteblivande från detta tillfälle kan medföra uteslutning från kursen.



