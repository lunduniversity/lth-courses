
Kursplan 2019/20 EXTN80





Kursplan för
Ekonomiskt och finansiellt beslutsfattande
Economic and Financial Decision-making
EXTN80, 7,5 högskolepoäng, A (Avancerad nivå)
Gäller för: Läsåret 2019/20
Beslutad av: Programledning I
Beslutsdatum: 2019-04-01
Allmänna uppgifter
Valfri för: I5-fir, Pi4
Undervisningsspråk: Kursen ges på engelska

Syfte
Syftet med kursen är att skapa en djupare förståelse för
ekonomisk teori och tillämpningen av vetenskapliga analysmetoder.
Målet är att ge färdigheter i att hantera empiriskt material på
ett självständigt och kritiskt sätt. De mer specifika målen med
kursen är att öka studentens förståelse för situationer där
individer, företag och organisationer verkar i miljöer som
kännetecknas av risk, osäkerhet och imperfekt information.

Mål
Kunskap och förståelse
För godkänd kurs skall studenten
Studenterna ska ha kunskap och förståelse för:
· axiomatiska teorier för individuellt beslutsfattande under
risk och osäkerhet,
· modeller med referensberoende nytta
· teorier om intertemporalt beslutsfattande,
· hur dessa teorier möjliggör analys av ett vitt spektrum av
fundamentala problemställningar i nationalekonomi och finans,
· psykologiska faktorer och betydelse för ekonomiskt och
finansiellt beslutsfattande.

Färdighet och förmåga
För godkänd kurs skall studenten
Studenterna skall ha förmågan att tillämpa modeller för
beslutsfattande på ett brett spektrum av ekonomiska och
finansiella frågeställningar. Studenterna ska även kunna
presentera de teoretiska modellerna muntligt och skriftligt och med
hjälp grafiska och matematiska verktyg. Vidare skall studenterna
kunna kommunicera till en lekman hur modellerna kan hjälpa oss att
förstå olika ekonomiska fenomen, som efterfrågan på
försäkringar och investeringsbeteende.

Värderingsförmåga och förhållningssätt
För godkänd kurs skall studenten
utveckla förmåga att genomföra vidare studier i ämnet och
att söka och utvärdera information med en hög grad av
självständighet

Kursinnehåll
Förståelsen för hur individer fattar beslut utgör en
fundamental byggsten vid analysen av ekonomiska förhållanden och
skeenden. Målet med kursen är att introducera studenterna till
studiet av ekonomiskt och finansiellt beslutsfattande. Kursen går
igenom de klassiska modellerna för beslutsfattande under risk och
osäkerhet samt den empiriska litteraturen kring dessa. Ett flertal
beteendemässiga regulariteter har dokumenterats angående hur
människor fattar beslut i ekonomiska och finansiella situationer.
I relation till dessa regulariteter har det vuxit fram en
omfattande teoretisk och tillämpad litteratur, vilken diskuteras
under kursen.
Psykologisk forskning har pekat ut en rad heuristiker, eller
tumregler, som är viktiga för beslutsfattande. Sådana
heuristiker tenderar att ge upphov till förvrängningar när det
gäller individers sannolikhetsuppfattningar och individers
uppfattningar om sig själva och sina förmågor. Dess
implikationer för beteende i ekonomiska och finansiella sammanhang
kommer att analyseras i kursen samt till vilken grad sådana
förvrängningar kan tänkas påverka aggregerade
marknadsutfall.
Kursens sista del behandlar intertemporalt beslutsfattande och
tar sin utgångspunkt i modeller baserat på exponentiell
diskontering, vilka förutsätter tidskonsistent beteende.
Empiriska studier pekar dock på att individer ibland beter sig på
ett över tiden inkonsistent sätt, där aktiviteter med omedelbara
kostnader skjuts upp och aktiviteter med omedelbara vinster
överkonsumeras. Kursen kommer att gå igenom dessa empiriska
studier och diskutera hur standardmodellen kan utvidgas för att ta
hänsyn till denna typ av beteende.
Under kursens gång kommer den teoretiska diskussionen kring
beslutsfattande att kompletteras med omfattande ekonomiska och
finansiella tillämpningar med avsikt att illustrera de
underliggande idéerna och öka studenternas förståelse för hur
dessa kan användas vid analys av ekonomiska problem

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av obligatoriska inlämningsuppgifter, deltagande i seminarier och en skriftlig tentamen i kursens slutskede. Ytterligare examinationstillfälle anordnas i nära anslutning härtill. Andra examinationsmoment kan förekomma i begränsad omfattning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTA40 Introduktion till mikroekonomisk teori


Begränsat antal platser: Nej
Kursen överlappar följande kurser: NEKM61, NEKN22, TEK090
Kurslitteratur

Eeckhoudt, Louis, Christian Gollier & Harris Schlesinger: Economic and Financial Decisions under Risk. Princeton University Press, 2005.
Angner, Erik: A Course in Behavioral Economics, second edition. Palgrave MacMillan, 2016.
Supplementary material.


Kontaktinfo och övrigt
Kursansvarig: Roel van Veldhuizen, roel.van_veldhuizen@nek.lu.se
Hemsida: http://www.nek.lu.se
Övrig information: Kursen ges av Nationalekonomiska institutionen vid Ekonomihögskolan och samläses med NEKN22. Tentamenstid meddelas av kursläraren.



