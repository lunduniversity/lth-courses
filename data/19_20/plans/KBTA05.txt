
Kursplan 2019/20 KBTA05





Kursplan för
Inledande bioteknik
Introduction to Biotechnology
KBTA05, 7,5 högskolepoäng, G1 (Grundnivå)
Gäller för: Läsåret 2019/20
Beslutad av: Programledning B/K
Beslutsdatum: 2019-03-29
Allmänna uppgifter
Huvudområde: Teknik. 
Obligatorisk för: B1
Undervisningsspråk: Kursen ges på svenska

Syfte
att ge en introduktion till ämnet bioteknik
att ge grundläggande kunskaper om proteiner, enzymer och
gener
att beskriva den moderna genteknikens möjligheter
att visa på en del kommande moment inom bioteknikprogrammet
att ge viss branschkännedom om bioteknisk industri samt exempel
på aktuell forskning inom LTH
att introducera labbarbete och projektarbete.

Mål
Kunskap och förståelse
För godkänd kurs skall studenten
känna till biotekniska produktionsmetoder
kunna beskriva enzymers och mikroorganismers funktion i en
bioteknisk process
kunna beskriva proteiners struktur och dess betydelse för
funktionen
kunna beskriva human immunsystemet
kunna beskriva hur livsmedel används inom bioteknik
kunna förklara och beskriva enzymers sätt att fungera
kunna förklara och beskriva genernas struktur och deras
uttryck.

Färdighet och förmåga
För godkänd kurs skall studenten
kunna skissa enkla flödesscheman för bioteknisk
produktion.
ha färdigheter i presentationsteknik samt arbete i grupp
kunna utföra basala laborativa moment (inom bioteknik).
 

Värderingsförmåga och förhållningssätt
För godkänd kurs skall studenten
kunna formulera och diskutera frågor om en hållbar utveckling
för produktion av biotekniska produkter som livsmedel, läkemedel
och andra bioprodukter
kunna diskutera etiska-, miljömässiga- och samhälleliga
aspekter av bioteknik.
 

Kursinnehåll
Proteiners struktur och funktion. Enzymers egenskaper och
kinetik. Genernas struktur och uppbyggnad och hur proteinerna
bildas med generna som mall. Genteknik. Immunologi. Livsmedel och
livsmedelteknik. Kommande moment inom bioteknikprogrammet tas upp
som inspirationsföreläsningar. Översiktlig processkunskap:
råvara, reaktor, reaktion, produkt, energi, miljö och hållbar
bioteknisk produktion. Labsäkerhet och labbarbete.
Gruppuppgift.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Muntlig presentation. Aktivt deltagande. 

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 1701. Benämning: Projekt. 
Antal högskolepoäng: 3,5. Betygsskala: UG.  Prestationsbedömning: Muntlig presentation, aktivt deltagande 
Kod: 1702. Benämning: Teori. 
Antal högskolepoäng: 4. Betygsskala: TH.  Prestationsbedömning: Skriftlig examen 
Antagningsuppgifter
Begränsat antal platser: Nej
Kursen överlappar följande kurser: KKKA01, KKKA05, KBTA01, KBKA01
Kurslitteratur

Berg, J.M, Tymoczko, J.L., Gatto, G.J. and Stryer, L: Biochemistry. W.H. Freeman & Co, 2015, ISBN: 978-1-4641-2610-9.


Kontaktinfo och övrigt
Kursansvarig: Lieselotte Cloetens , lieselotte.cloetens@tbiokem.lth.se
Kursansvarig: Carl Grey, carl.grey@biotek.lu.se
Övrig information: Vissa delar kan vara på engelska.



