

Kursplan för
Signalbehandling - design och implementering
Signal Processing - Design and Implementation
ETIF10, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Valfri för: BME4, C4-ssr, D4-bg, D4-ssr, E4-ss, E4-bg, F4, F4-bg, F4-r, F4-ss, Pi4-ssr
Undervisningsspråk: Kursen ges på begäran på engelska

Syfte
Kursen ger lösningar till problem inom signalbehandling där
design av filter, filterbankar och snabba algoritmer för
implementering efterfrågas. Kursen ger grunderna i wavelet-teori
och pekar på olika tillämpningar där waveletanalys är ett
kraftfullt verktyg. Kursen ger en översikt på tillämpningar där
dessa lösningar används. Studenten skall ges tillräckliga
insikter om teori och handhavande för att självständigt kunna
formulera det matematiska problemet, lösa det och implementera
lösningen för användning med verkliga signaler.

Mål
Kunskap och förståelse
För godkänd kurs skall studenten

kunna och förstå och ha en helhetsbild av olika sätt att
designa filter och filterbankar, härleda snabbaalgoritmer (t.ex.
FFT) och ha en förståelse för hur sådana algoritmer
implementeras i en digital signalprocessor (DSP).
kunna och förstå wavelets och hur waveletanalys används
kunna tillämpa de vanligaste metoderna på verkliga problem
och signaler inom olika tillämpningsområden som medicin, audio
och kommunikation (MATLAB-nivå).
kunna formulera matematiska problem inom området utifrån
situationsbeskrivningar.


Färdighet och förmåga
För godkänd kurs skall studenten

kunna förstå principerna för olika sätt att designa filter
(IIR och FIR med varianter) samt hur detta genomförs
i Matlab.
kunna beskriva och analysera de vanligaste typerna av
filterbankar och använda dessa för t.ex. kompressionssyfte.
kunna beskriva och analysera de felkällor som förekommer vid
implementering i DSP-miljö.
kunna beskriva effektiva algoritmer för beräkning av
transformer, t.ex. Fourier-och wavelet-transformen.


Värderingsförmåga och förhållningssätt
För godkänd kurs skall studenten

ha förmåga att analysera, värdera och implementera filter,
filterbankar och effektiva algoritmer, samt tolka och beskriva
deras inneboende principer.
ha insikt om att till synes skilda tekniska problem kan lösas
med samma metoder.


Kursinnehåll
Filterdesign:
Digital IIR filter design; Bilinjär transformation; Digital FIR
filter design; Fönstermetoden, Ideala filter och Gibbs fenomen;
Ekvirippelfilter.
Implementation:
Strukturverifiering; Effektiva transformalgoritmer (Fourier- och
wavelet); Olika typer av kvantisering.
Multiratesignalbehandling och filterbankar:
Upp- och nersampling; Decimering och interpolering;
Polyfasuppdelning; Nyqvist filter; Uniforma filterbankar;
Tvåkanals QMF; Multinivåfilter och wavelets.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen i slutet av kursen. Frivillig inlämningsuppgift efter halva kursen. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Signalbehandling - design och implementering. 
Antal högskolepoäng: 7,5. Betygsskala: TH.  Prestationsbedömning: Godkänd tentamen 
Kod: 0218. Benämning: Datorövningar. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: ESS040, EITF75 Digital Signalbehandling eller ETI265, EITA50 Signalbehandling i multimedia eller ETI080 Signalbehandling och kommunikation.
Begränsat antal platser: Nej
Kursen överlappar följande kurser: ETIF01, ETI270
Kurslitteratur

Proakis J G, Manolakis, D G: Digital Signal Processing, Principles, Algorithms and Applications. Pearson Prentice Hall, 2007, ISBN: 0-13-187374-1.


Kontaktinfo och övrigt
Kursansvarig: Professor Leif Sörnmo, leif.sornmo@bme.lth.se
Hemsida: http://bme.lth.se/course-pages/signalbehandling-design-och-implementering/signalbehandling-design-och-implementering/



