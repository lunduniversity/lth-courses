

Kursplan för
Miljökemi
Environmental Chemistry
KASF01, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Huvudområde: Teknik. 
Alternativobligatorisk för: B2, K3
Undervisningsspråk: Kursen ges på begäran på engelska

Syfte
Kursens syfte är att ge grundläggande kunskaper i att
förstå, bedöma och förutsäga kemikaliers effekter på hälsa
och miljö.

Mål
Kunskap och förståelse
För godkänd kurs skall studenten

förstå livets och ekosystemens molekylära grund
beskriva de egenskaper hos kemiska föreningar som kan göra
dem giftiga och miljöfarliga
förstå hur samhällsfaktorer och sociala faktorer påverkar
attityder till giftighet och miljöfarlighet


Färdighet och förmåga
För godkänd kurs skall studenten

kunna bedöma och förutsäga kemiska föreningars
farlighet
kunna föreslå utbyte av mer farliga kemiska föreningar mot
mindre farliga
kunna kommunicera och diskutera risker och miljöeffekter
förknippade med kemiska föreningar


Värderingsförmåga och förhållningssätt
För godkänd kurs skall studenten

kunna värdera möjliga lösningar till toxikologiska problem
och miljöproblem ur etisk synpunkt och ur ett
hållbarhetsperspektiv
kunna kritiskt värdera kemiska föreningars giftighet och
miljöeffekter och relatera dessa till riskattityder och
samhällsbehov


Kursinnehåll
Kursen utgår från elevernas kemiska förkunskaper och
kemiindustrins speciella miljörisker. De kemiska grunderna för
hur hälso- och miljöfarliga ämnen tas upp och omsätts av
organismer samt hur de ger upphov till sina effekter behandlas
utförligt, och stor vikt läggs på att uppmärksamma eleverna på
sambanden mellan kemisk struktur, kemiska egenskaper och biologisk
effekt. Avsnittet om den yttre miljön behandlar kemiska och
ekologiska aspekter av 8 viktiga hot mot miljön: Klimatpåverkande
gaser, uttunning av ozonskiktet, försurning av mark och vatten,
fotokemisk oxidanter/marknära ozon, övergödning av vatten och
mark, påverkan genom metaller, påverkan genom organiska
miljögifter, samt brutna kretslopp och miljöfarliga
restprodukter. Övningarna kommer bland annat att illustrera
kemiska förlopp i naturen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examination och en skriftlig rapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Tentamen. 
Kod: 0217. Benämning: Rapport. 
Antal högskolepoäng: 1,5. Betygsskala: UG.  Prestationsbedömning: Rapport med utförlig redogörelse om ett ämne eller process som påverkar människa och/eller miljö. 
Antagningsuppgifter
Förutsatta förkunskaper: KOKA25 Organisk kemi
Begränsat antal platser: Nej
Kursen överlappar följande kurser: KOK060, KOK032
Kurslitteratur

Sterner, O.: Förgiftningar och miljöhot. Studentlitteratur, 2010, ISBN: 978-91-44-04749-2.
Warfvinge P.: Miljökemi. Inst. för Kemiteknik , 2008.


Kontaktinfo och övrigt
Kursansvarig: Professor Ulf Nilsson, ulf.nilsson@chem.lu.se
Hemsida: https://liveatlund.lu.se/
Övrig information: Kursen ges i samarbete med institutionen för Kemiteknik. Endast en av kurserna KOK032 Miljökemi och KOK060 Toxikokemi kan ingå i examen. Som engelsk litteratur finns följande alternativ: Sterner, O: Chemistry Health and the Environment. 2nd edition, Wiley-Blackwell (2010). ISBN:978-3-527- 32582-5.



