

Kursplan för
Algebraiska strukturer
Algebraic Structures
FMAN10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Valfri för: C4-ks, C4-sec, D4-ks, F3, Pi2-pv
Undervisningsspråk: Kursen ges på begäran på engelska

Syfte
Kursens syfte är att ge en introduktion till de grundläggande
begreppen och strukturerna inom abstrakt algebra, med inriktning
mot sådant som är av betydelse i tillämpningar bl.a. inom
datavetenskap, informationsteori, fysik och kemi. Kursen avser
också att ge en djupare förståelse av grundbegreppen inom andra
områden av matematik. Syftet är vidare att utveckla studenternas
förmåga till problemlösning och att tillgodogöra sig matematisk
text.

Mål
Kunskap och förståelse
För godkänd kurs skall studenten

kunna redogöra för grundläggande egenskaper hos heltal och
polynom samt kunna räkna med kongruenser med avseende på
dessa.
kunna redogöra för grundläggande egenskaper hos de inom
abstrakt algebra viktiga begreppen ring, ideal, kvotring, grupp och
kropp.
kunna redogöra, skriftligen och muntligen, för innehållet i
några centrala definitioner och bevis.
kunna ge exempel på och illustrera några för kursens
innehåll viktiga tillämpningsområden.
ha förvärvat grundläggande kunskaper för fortsatta studier
i algebra eller ämnen som bygger på algebraiska metoder.


Färdighet och förmåga
För godkänd kurs skall studenten

självständigt kunna använda teorin inom ramen för kursens
innehåll för att lösa enklare problem av beviskaraktär.
kunna visa en god förmåga att, såväl skriftligen som
muntligen, självständigt redogöra för matematiska resonemang
på ett strukturerat och logiskt sammanhängande sätt.


Kursinnehåll
Ringar: Polynomringar. Ideal och kvotringar.
Ringhomomorfier och isomorfier.
Grupper: Lagranges sats. Permutationsgrupper. Normal
undergrupp och kvotgrupp. Grupphomomorfier och isomorfier.
Kroppar: Karakteristik. Ändliga kroppar.
Kropputvidgningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen som för dem som klarat sig följs av en muntlig tentamen. 

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Innehållsmässigt räcker grundkurserna (analys i en och flera variabler, samt linjär algebra) i matematik. Den matematiska mognad man förvärvar genom ytterligare en eller flera kurser i matematik är emellertid till hjälp.
Begränsat antal platser: Nej
Kursen överlappar följande kurser: FMA190, MATM11
Kurslitteratur

Hungerford, T W: Abstract Algebra, An Introduction. Brooks/Cole, 2012, ISBN: 9781111573331. 3:e upplagan. Eftersom denna är väldigt dyr kommer
kanske litteraturen att ändras. Annars går det bra med 2:a upplagan.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Victor Ufnarovski, ufn@maths.lth.se
Kursansvarig: Studerandeexpeditionen, expedition@math.lth.se
Hemsida: http://www.maths.lth.se/course/fman10/



