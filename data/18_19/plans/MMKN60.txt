

Kursplan för
Produktutvecklingsprojekt
Product Development Project
MMKN60, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: M4
Undervisningsspråk: Kursen ges på begäran på engelska

Syfte
Syftet med kursen är att ge kunskaper och insikter i planering,
genomförande och styrning av ett industriellt utvecklingsprojekt,
där målet är konstruktion, tillverkning och utprovning av en
fungerande teknisk lösning (primärprodukt/prototyp).

Mål
Kunskap och förståelse
För godkänd kurs skall studenten

utifrån ett i samverkan med ett industriföretag framtagen
projektbeskrivning, självständigt eller i grupp, kunna planera
och genomföra ett komplext produktutvecklingsprojekt i samverkan
med företaget
aktivt kunna tillämpa kunskaper från grundläggande kurser
inom maskintekniken för att skapa nya och/eller förbättrade
konstruktionslösningar
kunna kommunicera den för projektarbetet nödvändiga
informationsutbytet - muntligen, i skrift och i de övriga former
som kan vara aktuella för att förmedla resultat såsom fysiska
och digitala modeller


Färdighet och förmåga
För godkänd kurs skall studenten

i grupp kunna genomföra ett komplext produktutvecklingsprojekt
för ett industriföretag eller en institution
aktivt kunna bidra vid montering och utprovning av framtagna
prototyper/primärprodukt
inför ett industriföretag muntligen och skriftligen,
självständigt eller i grupp, kunna redovisa och i dialog
föredra resultatet från olika faser av ett utvecklingsprojekt - i
form av resultat och process


Värderingsförmåga och förhållningssätt
För godkänd kurs skall studenten

reflektera över utfört projekt och baserat därpå kunna ge
rekommendationer för fortsatt utvecklingsarbete


Kursinnehåll
Utvecklingsprojektet genomförs under ett helt läsår, dvs
under fyra läsperioder. Arbetet utförs i form av grupparbete om
3–5 teknologer per grupp. Utvecklingsprojekten, som till
dominerande del utföres i samarbete med industrin, omfattar
följande etapper: Principkonstruktion, Primärkonstruktion I och
Primärkonstruktion II.
Innan etapparbetet i Primärkonstruktion I kan
påbörjas, ges två föreläsningar, som komplement till tidigare
föreläst teori i kursen Utvecklingsmetodik MMK040.
Principkonstruktion – Med utgångspunkt ifrån ett
materiellt behov eller given produktuppgift skall ett principiellt
produktförslag, en konceptlösning, tas fram.
Primärkonstruktion I – Utifrån det i föregående
etapp framtagna princip- /konceptlösningen utvecklas en
preliminärt användningsriktig produkt fram t o m ett komplett
tillverkningsunderlag. Om möjligt, uppdelas
primärkonstruktionsarbetet så att varje gruppmedlem enskilt
utför del av utvecklingsarbetet.
Primärkonstruktion II – Den framtagna primärprodukten
(ev. prototypen) tillverkas. När produkten tillverkats, monteras
denna av gruppen, som även utprovar produkten. Resultaten från
utprovningen, bl.a. innehållande eventuella rekommendationer för
produktens vidare utveckling, dokumenteras i en slutrapport.
Produkt- och utvecklingsarbetet i sin helhet redovisas vid en
offentlig projektutställning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: I varje projektetapp redovisas uppnådda projektresultat i en för respektive projektgrupp gemensam rapport. Totalt skall tre rapporter tas fram under projektets gång. Dessa projektrapporter poängbedöms av institutionshandledaren, vanligtvis efter konsultation med industrirepresentanten. Maximalt kan 20 poäng erhållas för respektive etapprapport. Underkänd etapprapport skall kompletteras, varvid endast minimipoäng (10 poäng) erhålles vid godkänt resultat. För erhållande av slutbetyg krävs godkända projektrapporter. Slutbetyget erhålles som heltalsdelen av en tiondel av summan av poängresultaten från respektive etapprapport, dock kan maximalt betyget 5 erhållas.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Principkonstruktionsprojekt. 
Antal högskolepoäng: 5. Betygsskala: UG.  Prestationsbedömning: Varje kursdeltagare erhåller den för projektarbetet erhållna poängen. Poäng ges vid godkänt projektarbete i intervallet 10 - 20 poäng.  Delmomentet omfattar: Löpande redogörelser, tekniskt underlag, inlämnad rapport och föredragning bedöms utifrån den i kursen Utvecklingsmetodik (MMK040) introducerade konstruktionsmodellen för utvecklingsfasen Principkonstruktion ("Concept Development"). 
Kod: 0217. Benämning: Primärkonstruktionsprojekt 1. 
Antal högskolepoäng: 5. Betygsskala: UG.  Prestationsbedömning: Varje kursdeltagare erhåller den för projektarbetet erhållna poängen. Poäng ges vid godkänt projektarbete i intervallet 10 - 20 poäng.  Delmomentet omfattar: Arbetet i denna fas av utvecklingsprojektet inleds med en föreläsning om konstruktionsmetodik, där den i kursen Utvecklingsmetodik förelästa modellen kompletteras. Löpande redogörelser, komplett underlag för layout, detaljkonstruktion och komponentval, rapport(-er) och föredragning bedöms utifrån den givna konstruktionsmodellen. 
Kod: 0317. Benämning: Primärkonstruktionsprojekt 2. 
Antal högskolepoäng: 5. Betygsskala: UG.  Prestationsbedömning: Utställningsmaterial, uppläggning och genomförande av offentlig utställning och presentation bedöms. Varje kursdeltagare erhåller den för projektarbetet erhållna poängen. Poäng ges vid godkänt projektarbete i intervallet 10 - 20 poäng.  Delmomentet omfattar: Uppläggning och genomförande av etapparbetet, samt slutsatser från genomförda prov dokumenteras i en slutrapport. 
Antagningsuppgifter
Förkunskapskrav:
MMK040/MMKF01 Utvecklingsmetodik


Förutsatta förkunskaper: FHL013/FHLF15 Hållfasthetslära, FKM015/FKMA01 Konstruktionsmaterial, MME070/MMEN01 Transmissioner, dimensionering, MME080/MMEN05 Transmissioner, dynamik, MMT012/MMTF20 Tillverkningsmetoder, MMKN05/MMKN55 Konstruktionsteknik, MMK140/MMKN46 Datorbaserad konstruktionsanalys 1, MMK145/MMKN51 Datorbaserad konstruktionsanalys 2.
Begränsat antal platser: Nej
Kursen kan ställas in: Om färre än 3 anmälda.
Kurslitteratur

R. Bjärnemo, Primärkonstruktion, avdelningen för maskinkonstruktion, LTH, 2007.
R. Bjärnemo, Instruktioner om utvecklingsprojekts planering och genomförande, avdelningen för maskinkonstruktion, LTH, 2007.


Kontaktinfo och övrigt
Kursansvarig: Per-Erik Andersson, per-erik.andersson@design.lth.se
Kursansvarig: Olaf Diegel, olaf.diegel@design.lth.se
Hemsida: http://www.product.lth.se/education/



