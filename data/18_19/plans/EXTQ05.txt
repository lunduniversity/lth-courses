

Kursplan för
Algoritmer i geografisk informationsbehandling
Algorithms in Geographical Information Systems
EXTQ05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L4-gi
Undervisningsspråk: Kursen ges på begäran på engelska

Syfte
I grundkurserna har studenterna bekantat sig med grundläggande
teori om GIS samt att använda GIS som ett verktyg i geografiska
analyser. Syftet med denna kurs är att ge den bakomliggande
matematiska och datalogiska teorin till ett GIS. Denna kunskap är
nödvändig för att värdera resultatet i en analys samt för att
utföra mer avancerade analyser där verktygen inte finns
tillgängliga i ett standard GIS-program.

Mål
Kunskap och förståelse
För godkänd kurs skall studenten

förklara teorin bakom de grundläggande algoritmerna (för
raster, vektor och grafer) som används vid geografisk
informationsbehandling,
analysera rumsliga begrepp och redogöra för definitionerna av
dessa,
föreslå ett lämpligt tillvägagångssätt för att lösa ett
geometriskt problem i geografisk informationsbehandling,
ingående beskriva och härleda empiriska transformationer i
planet, och
redogöra för rumsliga datastrukturer.


Färdighet och förmåga
För godkänd kurs skall studenten

programmera grundläggande algoritmer som används i geografisk
informationsbehandling,
söka litteratur och skriva sammanfattning inom
ämnesområdet,
strukturera och lösa geometriska problem, och
hantera grafiska programeringstekniker.


Värderingsförmåga och förhållningssätt
För godkänd kurs skall studenten

uppvisa en reflekterande inställning över möjligheter och
begränsningar i ett GIS-program.


Kursinnehåll
Föreläsningarna behandlar teorin för några viktiga
algoritmerna i ett GIS. Övningar är främst inriktade på att
programmera dessa algoritmer. Kursen innehåller ett individuellt
projekt om sökning i litteraturdatabaser och sammanfattning av
forskningsartiklar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examen och betygsatt projektarbete. Godkänd på alla inlämningsuppgifter samt deltagande på obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
L: EXTF80 Geografisk informationsteknik och EDAA20 Programmering och databaser; Övriga LTH: EDAA01 Programmeringsteknik - fortsättningskurs; Naturvetenskap: NGEA12 Geografiska informationssystem


Begränsat antal platser: 30
Urvalskriterier: Antal högskolepoäng på masternivå/specialisering inom civilingenjörsprogram vid LTH.
Kursen överlappar följande kurser: GISN07, NGEN06
Kurslitteratur

Worboys, M. F., and M. Duckham: GIS A Computing Perspective, 2nd edition. CRC Press, 2004, ISBN: 0415283752.
Lars Harrie: Lecture notes in GIS algorithms. Department of Physical Geography and Ecosystem Science, Lund University, 2014.
A collection of articles. En samling artiklar.


Kontaktinfo och övrigt
Kursansvarig: Lars Harrie, lars.harrie@nateko.lu.se
Hemsida: http:// web.nateko.lu.se/courses/ngen06/
Övrig information: Kursen är även en kurs (NGEN06) på masternivå i ämnesområdet naturgeografi/geomatik vid Naturvetenskapliga fakulteten.



