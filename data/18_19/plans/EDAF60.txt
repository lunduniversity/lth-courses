

Kursplan för
Objektorienterad modellering och design
Object-oriented Modelling and Design
EDAF60, 4,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: C3, D2
Valfri för: E4-pv, F4, F4-pv, I5, I4-pvs, L5-gi
Undervisningsspråk: Kursen ges på svenska

Syfte
Kursen ger förmåga till hållbar och resursmedveten utveckling
av program som kan återanvändas och modifieras med hänsyn till
förändrade krav i ett industriellt sammanhang.

Mål
Kunskap och förståelse
För godkänd kurs skall studenten

kunna lokalisera och känna igen användning av gängse
designprinciper och designmönster i givna program. Detta och alla
övriga mål är relaterade till små program med några hundra
eller tusen rader.


Färdighet och förmåga
För godkänd kurs skall studenten

kunna utforma och implementera objektorienterade program med
många klasser och några paket,
kunna välja och implementera lämpliga designmönster i
typiska problem,
kunna använda centrala delar av en integrerad
utvecklingsmiljö för design, implementering och omstrukturering
av program,
kunna beskriva programdesign med UML (Unified Modeling
Language).


Värderingsförmåga och förhållningssätt
För godkänd kurs skall studenten

kunna utvärdera en programdesign med avseende på
designprinciper,
kunna skriva program som är lätta att förstå för den som
behöver göra modifieringar.


Kursinnehåll
Principer för utformning av objektorienterade program.
Designmönster och ramverk. Utvecklingsmiljö för objektorienterad
modellering, implementering och restrukturering. Projekt med design
och implementering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen examineras genom skriftlig tentamen samt två mindre projekt som utföres i grupp.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projekt. 
Antal högskolepoäng: 2. Betygsskala: UG.  Prestationsbedömning: För godkänt betyg krävs fullgjorda projekt. 
Kod: 0217. Benämning: Tentamen i objektorienterad modellering och design. 
Antal högskolepoäng: 2,5. Betygsskala: TH.  Prestationsbedömning: Skriftlig tentamen. Slutbetyg på kursen baseras på resultatet av den skriftliga tentamen. 
Antagningsuppgifter
Förkunskapskrav:
EDAA01 Programmeringsteknik - fördjupningskurs


Begränsat antal platser: Nej
Kursen överlappar följande kurser: EDA060, EDA065, EDA666, EDAF10, EDA061
Kurslitteratur

Martin, R C: Agile Software Development - Principles, Patterns, and Practices. Prentice Hall, 2011, ISBN: 0132760584.
Lennart Andersson: UML-syntax. Datavetenskap LTH, 2010.


Kontaktinfo och övrigt
Kursansvarig: Ulf Asklund, ulf.asklund@cs.lth.se
Hemsida: http://cs.lth.se/edaf60



