

Kursplan för
Trafikstyrning och telekommunikation inom spårtrafiken
Traffic Control and Telecommunication in Railway Traffic
VTVF35, 12 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYI2
Undervisningsspråk: Kursen ges på svenska

Syfte
Kursens syfte är att ge grundläggande kunskaper inom det
signal- och teletekniska området på både system- och
komponentnivå. Kursen syftar också till att ge insikt i hur
utformningen av de signaltekniska anläggningarna påverkar
kapaciteten samt hur de teletekniska anläggningarna utnyttjas av
olika aktörer inom järnvägen.

Mål
Kunskap och förståelse
För godkänd kurs skall studenten

Kunna redogöra för TSD:er, grundläggande föreskrifter,
normer och trafikala villkor som styr utformningen av
signaltekniska anläggningar samt förstå hur utformningen av de
signaltekniska anläggningarna är kopplade till
järnvägsfordonens egenskaper
Ha förståelse för kretslösningar i de signaltekniska
delsystemen i samband med projekteringsarbete
Ha förståelse för hur utformningen av det signaltekniska
systemet påverkar kapaciteten
Kunna redogöra för de viktigaste teletekniska
anläggningarnas konstruktion, utformning och funktion
Ha förståelse för hur kritiska de teletekniska
anläggningarna är för järnvägstrafiken


Färdighet och förmåga
För godkänd kurs skall studenten

Kunna redogöra för de signaltekniska grundtermerna och
definiera dessa
Kunna redogöra för de signaltekniska anläggningarnas
konstruktion, utformning och funktion
Signaler och tavlor
Spårledningar
Växlar
Vägskydd
Signalställverk
Linjeblockering
ATC
ERTMS/ETCS
Kunna redogöra för uppbyggnad och funktion för:
Trafikverkets transmissionsnät
Trafikverkets radiosystem MobiSIR
Trafikverkets telefonnät
Kunna redogöra för hur det teletekniska systemet används av
olika aktörer inom järnvägen
Kunna redogöra för hur störningar i de teletekniska
anläggningarna kan påverka hela järnvägssystemet


Kursinnehåll
Kursen innehåller omfattande delar om de olika signaltekniska
anläggningarnas konstruktion, utformning och funktion samt hur
dessa anläggningar samverkar i ett trafikstyrningssystem.
Sambandet mellan järnvägsfordonens egenskaper och utformningen
av de signaltekniska anläggningarna samt hur utformningen
påverkar kapaciteten är också centrala avsnitt.
Kursen innehåller även avsnitt om de olika teletekniska
anläggningarnas konstruktion, utformning och funktion.
En viktig del av kursen är att påvisa hur de teletekniska
anläggningarna samverkar med andra tekniska system som används
vid järnvägen.
Kursens afu-del består av en veckas praktik, studiebesök eller
projektföreläsningar inom ett branschanknutet företag, myndighet
eller förvaltning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända skriftliga tentamina, godkänd skriftlig rapport, godkänd afu.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Del 1. 
Antal högskolepoäng: 5. Betygsskala: TH.  Prestationsbedömning: Godkänt tentaresultat. 
Kod: 0210. Benämning: Del 2. 
Antal högskolepoäng: 5. Betygsskala: TH.  Prestationsbedömning: Godkänt tentaresultat. 
Kod: 0310. Benämning: Del 3. 
Antal högskolepoäng: 2. Betygsskala: TH.  Prestationsbedömning: Godkänd skriftlig rapport/inlämningsuppgift. 
Antagningsuppgifter
Förkunskapskrav:
FAFA40 Fysik


Begränsat antal platser: Nej
Kursen överlappar följande kurser: ETS605, VTT622
Kurslitteratur

Elektroniskt kompendium Trafikstyrning och Telekommunikatinon. Tillhandahålles på kursens hemsida.


Kontaktinfo och övrigt
Examinator: Andreas Persson, andreas.persson@tft.lth.se
Lärare: Mattias Rosberg, 
Kursansvarig: Stellan Jönsson, stellan.jonsson@trafikverket.se
Hemsida: http://www.tft.lth.se/utbildning/grundutbildning/
Övrig information: Kursen ges vid Trafikverksskolan i Ängelholm.

Eventuella kostnader för resor i samband med AFU/obligatoriska studiebesök bekostas av studenten.



