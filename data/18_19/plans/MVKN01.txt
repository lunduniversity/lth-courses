

Kursplan för
Projekteringsmetodik för termiska kraftverk
Projecting Thermal Power Plants
MVKN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: M5-en
Undervisningsspråk: Kursen ges på begäran på engelska

Syfte
Kursens syfte är att ge kursdeltagarna färdigheter i att genom
teknisk och ekonomisk analys av kraftverksanläggningar välja ut
det mest lämpliga alternativet för en given ekonomisk miljö.

Mål
Kunskap och förståelse
För godkänd kurs skall studenten

kunna redogöra för de ingående komponenterna i en
kombicykelanläggning
kunna skriftligt redovisa beräkningsgången i fördefinierade
tillämpningsexempel
kunna redogöra för tillvägagångssättet vid uppbyggnad av
eget beräkningsprogram för analys och optimering av termiska
kraftverk
kunna redogöra för bakomliggande beräkningsrutiner i ett
kommersiellt tillgängligt värme- och massbalansprogram
kunna skriftligt och muntligt redogöra för vilka
driftsparametrar som inverkar på så väl verkningsgrad som på
ekonomi för en kombiprocess.


Färdighet och förmåga
För godkänd kurs skall studenten

kunna analysera samt föreslå lämplig realistisk
konfiguration för kombicykelanläggningar vid givna
förutsättningar
kunna utforma eget program för parametervariation samt teknisk
och ekonomisk optimering av kombicykelanläggningar
kunna använda ett kommersiellt tillgängligt program för
optimering av kombicykelanläggningar


Värderingsförmåga och förhållningssätt
För godkänd kurs skall studenten

kunna aktivt deltaga i diskussioner kring relevanta problem
inom ämnesområdet
i tal och skrift kunna presentera en analys av
kombicykelanläggningar


Kursinnehåll
Varje teknolog skall under kursens första del genomföra en
förprojektering av en kombiprocess. I början av kursen utvecklar
teknologerna ett eget värme- och massbalansprogram m.h.a. Matlab.
Parallellt införs gradvis ett kommersiellt värme- och
massbalansprogram som heter IPSEPro. Införandet av detta program
låter studenterna dels validera resultatet av sin
förprojekteringsuppgift, dels utföra mer avancerade beräkningar
i ett mindre projekt som görs under sista delen av kursen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och baserat på arbete i grupp. De obligatoriska projektuppgifterna, som är grunden för hela kursen, redovisas både skriftligt i form av rapport och muntligt vid ett seminarium, där alla gruppmedlemmar ska deltaga aktivt. För godkänt betyg på kursen måste alla dessa moment vara godkända. Den efterföljande, frivilliga, skriftliga tentamen möjliggör betygen 4 eller 5.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MVKN60 Turbomaskinernas teori, MMVF01 Termodynamik och strömningslära


Begränsat antal platser: Nej
Kurslitteratur

Största delen av den litteratur som behövs för genomförande av projektuppgiften är i kompendieform och delas ut vid kursstart. Utöver det kommer referensböcker att finnas tillgängliga i lektionssalen och studenterna uppmanas att använda dessa i författandet av rapporten.


Kontaktinfo och övrigt
Kursansvarig: Magnus Genrup, Magnus.Genrup@energy.lth.se
Kursansvarig: Univ. lektor Marcus Thern, marcus.thern@energy.lth.se
Hemsida: http://www.energy.lth.se
Övrig information: Kursen innehåller föreläsningar, övningar, datorövningar, gästföreläsningar samt studiebesök.



