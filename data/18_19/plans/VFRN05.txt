

Kursplan för
Kommersiella fastighetsköp
Purchasing Commercial Real Estate
VFRN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L4-fr, L4-fe
Undervisningsspråk: Kursen ges på svenska

Syfte
Kursen behandlar de centrala problemen och
frågeställningarna vid köp och försäljning av kommersiella
fastigheter och fastighetsbolag. Kursen vänder sig till dem som
efter studierna kan tänkas arbeta med kommersiella
fastigheter.

Mål
Kunskap och förståelse
För godkänd kurs skall studenten

kunna tillämpa jordabalkens regler om köp av fast egendom
och annnan relevant lagstiftning som aktualiseras i samband med
köp av fastighetsbolag
förstå hur jordabalkens regler och annan lagstiftning om köp
kan disponeras i individuellt bestämda situationer
förstå entreprenadkontraktens uppgifter och mekanismer
kunna analysera enskilda kontrakt som gäller fastighetsköp
och entreprenader


Färdighet och förmåga
För godkänd kurs skall studenten

ha insikt i de viktigaste regelsystemen rörande olika former
av förvärv av fastigheter i kommersiella sammanhang och kunna se
fördelar och nackdelar med olika alternativ.
kunna upprätta kontrakt för fastighets- och
fastighetsbolagsförvärv, såväl som köpare som säljare
kunna förhandla med en motpart inom nu nämnda områden


Värderingsförmåga och förhållningssätt
För godkänd kurs skall studenten

kunna identifiera riskerna vid ett kommersiellt
fastighetsförvärv och känna gränsen för sin egen förmåga i
detta hänseende


Kursinnehåll
Kursen behandlar ur köprättslig synvinkel förvärv av
kommersiella fastigheter. Här utgår vi från att avtalen kraftigt
avviker från jordabalkens dispositiva regler.
Kursen belyser också skillnaderna mellan fastighetsförvärv
och förvärv av fastighetsbolag och de faktorer som bestämmer
valet av form här (inklusive associationsrättsliga och vissa
skatterättsliga hänsyn). Kursen omfattar därtill specifika
juridiska frågeställningar i samband med att kommuner överlåter
fast egendom för exploatering.
Ett inslag är miljöansvar, dvs. hur ansvaret för immissioner
fördelas mellan tidigare ägare, säljaren köparen och det
allmänna. Kursen behandlar även viktiga delar av avtals- och
kontraktsrätten samt delar av entreprenadjuridiken.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen innehåller obligatoriska projektarbetsuppgifter och seminarier. Betyget bestäms av en avslutande skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF10 Fastighetsbildning


Begränsat antal platser: Nej
Kursen överlappar följande kurser: VFR065
Kurslitteratur

Grauers: Fastighetsköp. Senaste upplagan.
Höök: Entreprenadjuridik. Senaste upplagan.
AB04.
Kompendium med  rättsfall, avtalsmallar, artiklar m.m.
Larsson m fl: Kommersiella fastighetstransaktioner i praktiken. 2014.


Kontaktinfo och övrigt
Kursansvarig: jur dr Malin Sjöstrand, malin.sjostrand@lantm.lth.se
Hemsida: http://www.lantm.lth.se



