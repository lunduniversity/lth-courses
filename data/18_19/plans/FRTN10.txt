

Kursplan för
Flervariabel reglering
Multivariable Control
FRTN10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Valfri för: B5, C4-ssr, D4-ssr, E4-ra, F4, F4-r, I4, I4-pvs, K5, Pi4-ssr
Undervisningsspråk: Kursen ges på begäran på engelska

Syfte
Att ge kunskap om de grundläggande principerna för reglering
av system med flera insignaler och utsignaler. Kursen skall ge
insikt om vilka fundamentala begränsningar som finns och hur man
kan använda matematisk optimering som ett designverktyg. Kursen
behandlar linjära tidskontinuerliga system.

Mål
Kunskap och förståelse
För godkänd kurs skall studenten

kunna definiera och förklara grundläggande begrepp för
system med flera in- och ut-signaler.
kunna översätta och ändamålsenligt välja mellan olika
flervariabla systembeskrivningar, särskilt transientsvar,
överföringsmatriser och tillståndsbeskrivningar.
kunna härleda egenskaper hos sammankopplade system från
egenskaper hos ingående delmodeller samt att karaktärisera och
kvantifiera de olika delsystemens betydelse för helheten.
kunna formulera villkor på in- och utsignaler till ett
reglersystem och relatera dem till villkor på matriserna som
beskriver systemet.
kunna analysera hur processegenskaper sätter gränser för
vilka reglertekniska prestanda som går att uppnå


Färdighet och förmåga
För godkänd kurs skall studenten

självständigt kunna formulera tekniska specifikationer
utifrån en förståelse för hur ett reglersystem ska användas
och samverka med omgivande miljö
kunna välja designmetod och modellstruktur samt översätta
specifikationer till matematiska optimeringsproblem
från resultatet av numeriska beräkningar kunna dra slutsatser
om rimlighet i modell och specifikationer, samt konsekvenser för
systemets samverkan med omgivande miljö


Värderingsförmåga och förhållningssätt
För godkänd kurs skall studenten

förstå samband och begränsningar då förenklade modeller
används för att beskriva en komplex och dynamisk verklighet
visa förmåga till lagarbete och samverkan i grupp vid
laborationer.


Kursinnehåll
Helhetsbild av designprocessen, signalstorlek, förstärkning,
stabilitet, känslighet, robusthet, lågförstärkningssatsen,
överföringsmatris, överföringsoperator, flervariabla
nollställen, icke-minfas-system, störningsmodeller i tidsplanet
och frekvensplanet, specifikationer i frekvensplanet, fundamentala
begränsningar och målkonflikter, regulatorstrukturer,
Youla-parametriseringen, konvexa specifikationer,
linjär-kvadratisk optimering av tillståndsåterkoppling och
Kalmanfilter, syntes via matrisolikheter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), tre laborationer. Vid färre än fem anmälda kan en muntlig tentamen ges.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd tentamen 
Kod: 0214. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration 
Kod: 0314. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration 
Kod: 0414. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration 
Antagningsuppgifter
Förutsatta förkunskaper: FRTF05 Reglerteknik AK eller FRTN25 Processreglering
Begränsat antal platser: Nej
Kursen överlappar följande kurser: FRT020
Kurslitteratur

Torkel Glad, Lennart Ljung: Reglerteori - Flervariabla och olinjära metoder,.
Studentlitteratur, Lund, eller engelsk översättning.
Control Theory: Multivariable and Nonlinear Methods, Taylor & Francis, 2000, ISBN.
0748408789.
Kompendium med kompletterande föreläsningar och övningar.


Kontaktinfo och övrigt
Lärare: Professor Anders Rantzer, anders.rantzer@control.lth.se
Studierektor: Karl-Erik Årzén, karlerik@control.lth.se
Lärare: Professor Anders Robertsson, anders.robertsson@control.lth.se
Kursansvarig: Anton Cervin, anton.cervin@control.lth.se
Hemsida: http://www.control.lth.se/Education/EngineeringProgram/FRTN10.html
Övrig information: Kursen får ej förekomma i examen tillsammans med FRT020.



