

Kursplan för
Probiotika
Probiotics
KLGN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Huvudområde: Bioteknik. 
Alternativobligatorisk för: MBIO1, MLIV1
Valfri för: B4-lm
Undervisningsspråk: Kursen ges på engelska

Syfte
Kursen syftar till att ge en beskrivning av magtarm-kanalens
bakterieflora och hur bakterier associerade till människan kan
påverka hälsan, hur man genom tillförsel av specifika utvalda
bakterier kan påverka sjukdomstillstånd och hälsostatus samt hur
probiotiska livsmedel industriellt kan utformas (probiotisk
design).

Mål
Kunskap och förståelse
För godkänd kurs skall studenten
 

beskriva den mänskliga mikrobiotan och dess funktion för
hälsa och sjukdom.
beskriva tarmhälsa och probiotiska bakteriers effekter på
människans fysiologi.
beskriva bakteriologisk identifiering och klassificering.
beskriva industriell utformning (design) av probiotiska
livsmedel.

 

Färdighet och förmåga
För godkänd kurs skall studenten
 

förklara och diskutera sambandet mellan tarmhälsa, tarmens
mikrobiota, tillförd probiotika och människans sjukdoms- och
hälsostatus.
förklara och diskutera probiotikas interaktion med
livsmedel.

 
 

Värderingsförmåga och förhållningssätt
För godkänd kurs skall studenten
 

på ett professionellt sätt diskutera samband mellan
tarmhälsa, tarmens mikrobiota och tillförd probiotika i relation
till människans sjukdoms- och hälsostatus, samt probiotiska
bakteriers interaktion med livsmedel.
utifrån universitetets biblioteksresurser och öppna
elektroniska källor inhämta, värdera, kondensera och förmedla
beskrivningar och förklaringar till tarmhälsans betydelse samt
när, hur och varför probiotika och tarmflora påverkar
människans hälsostatus och hur probiotika kan kombineras med
olika livsmedelskomponenter.

 

Kursinnehåll
Följande delmoment behandlas i kursen: Basal biologisk
problemlösning, bakteriesystematik och metoder att klassificera
och identifiera bakterier; tarmhälsans betydelse för individen,
tarmflorans sammansättning och ekologi; effekter av probiotika på
sjukdoms- och hälsostatus; immunologiska och genomiska aspekter
på probiotika; probiotiska verkningsmekanismer; probiotikas
interaktion med kostfaktorer som t.ex. kostfibrer och
antioxidanter; design av probiotiska livsmedel; patentsökning;
livsmedelshygieniska och säkerhetsaspekter på probiotika.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Gruppdiskussioner, skriftlig tentamen, muntlig och skriftlig laborationsredovisning. Betyget baseras på skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KMBA01/KMB060 Mikrobiologi.
Begränsat antal platser: Nej
Kursen överlappar följande kurser: KLG070
Kurslitteratur

Molin, G : Lectures in probiotics. 2013. Elektronisk PDF-fil; kostnadsfri.
Vetenskapliga artiklar och elektroniska resurser av relevans för kursinnehållet.


Kontaktinfo och övrigt
Kursansvarig: Åsa Håkansson, asa.hakansson@food.lth.se
Hemsida: http://www.food.lth.se



