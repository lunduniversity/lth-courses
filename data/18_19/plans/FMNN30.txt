

Kursplan för
Iterativ lösning av storskaliga system i beräkningsteknik
Iterative Solution of Large Scale Systems in Scientific Computing
FMNN30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Undervisningsspråk: Kursen ges på engelska

Syfte
Ett centralt problem i beräkningsvetenskap är lösning av
ickelinjära och linjära ekvationssystem. De uppstår när man
löser randvärdesproblem, styva ordinära differentialekvationer
och i optimering. Särskilda svårigheter uppstår när systemen
är stora, med miljontals obekanta. Så är ofta fallet när man
diskretiserar partiella differentialekvationer som modellerar
viktiga fenomen i naturvetenskap och teknik.  På grund av
systemens storlek blir det nödvändigt att använda iterativa
metoder.
Syftet med denna kurs är att lära ut moderna metoder för
lösning av sådana system.
Kursen utgör en direkt fortsättning på FMNN10
Numeriska  metoder för differentialekvationer, och utvidgar
studentens verktygslåda för att beräkna approximativa lösningar
till partiella differentialekvationer.

Mål
Kunskap och förståelse
För godkänd kurs skall studenten

förstå grundläggande iterativa metoder för linjära och
ickelinjära ekvationer, och de matematiska skillnaderna mellan
dem
förstå strukturen av Jacobianfria Newton-Krylov-metoder
förstå multigridmetoder och deras användning på några
modellproblem.


Färdighet och förmåga
För godkänd kurs skall studenten

kunna implementera en icke-exakt Jacobianfri
Newton-Krylov-metod
kunna implementera en multigridmetod och tillämpa den på
modellproblem.
kunna implementera grundläggande iterativa
lösningsmetoder.


Värderingsförmåga och förhållningssätt
För godkänd kurs skall studenten
kunna bedöma, för ett givet linjärt eller ickelinjärt
system, vilken lösningsmetod som är lämplig.

Kursinnehåll

Hur storskaliga linjära och ickelinjära system uppstår inom
beräkningsteknik
Konvergenshastighet
Stoppkriteria
Fixpunktsmetoder och deras konvergensegenskaper
Newtons metod, dess konvergensegenskaper och svagheter
Icke-exakta Newtonmetoder och deras konvergensegenskaper
Metoder av Newtontyp och deras konvergensegenskaper
Linjära system
Krylov-underrum och GMRES
GMRES med prekonditionering
Jacobianfria Newton-Krylov-metoder
Multigridmetoder i en och två dimensioner
Multigridmetoder för ickestandardekvationer och för
ickelinjära system


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Beräkningsprojekt med skriftlig rapport. Hemtentamen och/eller muntlig tentamen efter beslut av examinator.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMNN10 Numeriska metoder för differentialekvationer
Begränsat antal platser: Nej
Kursen överlappar följande kurser: NUMN30, FMNN15
Kurslitteratur

Kelley, C.T.: Iterative Methods for Linear and Nonlinear Equations. SIAM, 1995, ISBN: 9780898713527. Täcker första delen av kursen.
Wesseling, P.: An Introduction to Multigrid Methods. R T Edwards, 2004, ISBN: 9781930217089. Täcker andra delen av kursen.


Kontaktinfo och övrigt
Lärare: Philipp Birken, philipp.birken@na.lu.se
Kursansvarig: Anders Holst, studierektor@math.lth.se
Kursadministratör: Student Office, expedition@math.lth.se
Hemsida: http://www.ctr.maths.lu.se/course/IterSolvLTH/



