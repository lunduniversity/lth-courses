

Kursplan för
Svenska för utbytesstudenter, nivå 4
Swedish for Exchange Students, Level 4
EXTA27, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Undervisningsspråk: Kursen ges på svenska

Syfte
Svenska för utbytesstudenter: Nivå 4

Mål
Kunskap och förståelse
För godkänd kurs skall studenten

kunna redogöra för ett fåtal centrala aspekter av den
moderna svenskans struktur vad gäller morfologi och syntax
kunna redogöra för centrala ämnen i aktuell svensk
samhällsdebatt
kunna beskriva minst en utvald svensk litterär text och dess
författare


Färdighet och förmåga
För godkänd kurs skall studenten

kunna ge en förberedd enkel presentation av ett bekant ämne
(muntlig färdighet)
kunna skriva tydliga detaljerade texter om flera olika ämnen
(skriftlig färdighet)
kunna förstå och återge okomplicerad sakinformation både i
fråga om allmänt innehåll och specifika detaljer
(hörförståelse)
kunna, med tillfredställande förståelsenivå, redogöra för
okomplicerade faktatexter inom ett känt område
(läsförståelse)


Värderingsförmåga och förhållningssätt
För godkänd kurs skall studenten

kunna identifiera sitt behov av ytterligare kunskaper och
färdigheter i ämnet.


Kursinnehåll
Kursen innehåller moment som på olika sätt ska stärka och
utveckla den studerandes svenska språkförmåga. Jämsides med
färdighetsträningen görs en genomgång av särdragen i svenskans
grammatiska och fonetiska system. Kursen ger också ökade
kunskaper i svensk realia. Genom textläsning tränar studenterna
upp ett aktivt ordförråd och genom inspelade radio- och
TV-program övas hörförståelsen. Texter studeras med sikte på
ett allmänt ord- och frasförråd. Förmågan att diskutera, föra
samtal och hålla kortare anförande övas upp och uttals- och
grammatikträning sker bland annat via datorbaserade språkprogram.
Den skriftliga språkfärdigheten tränas genom varierade
skrivuppgifter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen examineras genom en skriftlig och en muntlig tentamen vid kursens slut.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
För tillträde till kursen krävs kunskap i svenska språket motsvarande EXTA26, nivå 3, grundläggande högskolebehörighet med undantag för svenska samt att studenten är antagen inom nätverket T.I.M.E
EXTA26 Svenska för utbytesstudenter: nivå 3


Begränsat antal platser: Nej
Kursen överlappar följande kurser: SVEE14
Kurslitteratur

Levy Scherrer, P: Rivstart B1+B2, övningsbok. Natur & Kultur, 2008, ISBN: 9789127666863.
En av följande romaner läses:
Guillou, Jan. Ondskan. LL-förlaget. ISBN: 91-7053-071-8
Lagerlöf, Selma. Kejsarn av Portugallien. LL-förlaget

Referenslitteratur
Wijk-Andersson: Ny grammatik – det svenska språkets struktur. Hallgren& Fallgren,
2008. ISBN: 9789173828291

Kompendier/övrigt material enligt anvisningar från läraren.
Levy Scherrer, P: Rivstart B1+B2, textbok med CD (mp3). Natur & Kultur, 2009, ISBN: 9789127666870.


Kontaktinfo och övrigt
Studierektor: Lena Larsson, Lena.Larsson@nordlund.lu.se
Hemsida: http://www.sol.lu.se/utbildning/kursutbud//kurs/SVEE04
Övrig information: Kursen söks internt av utbytesstudenter vid Lunds universitet. Den kan inte ingå i en svensk högskoleexamen.



