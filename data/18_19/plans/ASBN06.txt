

Kursplan för
Stadsåterbruk - teori och metod
Urban Recycling - Theory and Methods
ASBN06, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Huvudområde: Arkitektur med fördjupning inom hållbar stadsgestaltning. 
Obligatorisk för: MSUD1, MARK1-hsu
Valfri för: A4
Undervisningsspråk: Kursen ges på engelska

Syfte
Kursen syftar till att vidga studenternas referensramar och
fördjupa deras förmåga till kritisk reflektion omkring aktuella
internationella tendenser rörande hållbara urbana
förändringsprocesser. Kursens syfte är också att utveckla
studentens förmåga att förstå, analysera och värdera urbana
miljöer, sammanhang och strukturer med avseende på hållbarhet.
Vidare syftar kursen till att utveckla studentens förmåga att på
ett ifrågasättande och kreativt sätt, verbalt och i skrift,
integrera teoretisk kunskap och ett humanistiskt
förhållningssätt i reflektioner omkring gestaltningsmässiga
aspekter av stadsmiljöer.

Mål
Kunskap och förståelse
För godkänd kurs skall studenten

visa väsentligt fördjupad kunskap om teoretiska
utgångspunkter för hållbar stadsgestaltning,
förstå behovet och karaktären av samverkan mellan
bebyggelse, urban grönska, stadsstruktur och rörelsestråk för
att gestalta hållbara stadsmiljöer;
visa insikt om stadsmiljöns inverkan på människors
välbefinnande och ett ansvarsfullt förhållningssätt till den
urbana gestaltarens yrkesroll samt
visa kunskap om olika metoder för analys av stadsrum och
urbana strukturer.


Färdighet och förmåga
För godkänd kurs skall studenten

visa förmåga att beskriva, tolka och diskutera teoretiska
utgångspunkter, mål, medel och begrepp inom området hållbar
stadsgestaltning;
visa förmåga att genomföra fördjupade analyser av
stadsområden med avseende på deras strukturella och
socioekonomiska relation till omgivande områden och staden som
helhet.
visa förmåga att formulera strategier för hållbar
stadsutveckling av ett urbant område med utgångspunkt i
fördjupad analys.


Värderingsförmåga och förhållningssätt
För godkänd kurs skall studenten

visa ett kritiskt, självständigt och kreativt
förhållningssätt till långsiktigt hållbara urbana
förändringsprocesser;
visa insikt om behovet av att grunda urbana
gestaltningsprocesser på samhälleliga förhållanden.


Kursinnehåll
Kursen utgör en teoretisk och metodinriktad fördjupning till
kursen ASBN02 Stadsbyggnad: Stadsåterbruk (15 hp).
Innehållet behandlar främst teoretiska, metodologiska och
gestaltningsmässiga utgångspunkter för hållbar
stadsutveckling.
Undervisningen sker främst i form av övningsuppgifter,
föreläsningar, seminarier och studiebesök. Arbetet i kursen
genomförs med nära anknytning till gestaltningsuppgiften i kursen
ASBN02 Stadsbyggnad: Stadsåterbruk (15 hp).

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd uppgifter samt minst 80% aktiv närvaro vid seminarier, föreläsningar och genomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ASB180, ASBN05
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Ass. professor Peter Siöström, Peter.Siostrom@arkitektur.lth.se
Kursansvarig: Louise Lövenstierne, louise.lovenstierne@arkitektur.lth.se
Övrig information: Denna kurs utgör en obligatorisk teoretisk och metodinriktad fördjupning till ASBN02 Stadsbyggnad: Stadsåterbruk (15 hp).



