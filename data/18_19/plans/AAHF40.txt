

Kursplan för
Arbetsplatsförlagd arkitektutbildning
Architectural Education at Workplace
AAHF40, 30 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Valfri för: A4
Undervisningsspråk: Kursen ges på svenska

Syfte
Kursen syftar till att ge studenten en bild av arkitektens
professionella förutsättningar och möjligheter inom den del av
arbetslivet som vald organisation/arbetsplats representerar under
realistiska förutsättningar och som svarar mot individens
kapacitet och förmåga på aktuell plats. Förutom inblick och
deltagande i det dagliga arbetet ska studenten också få
möjlighet att resonera med professionellt verksamma personer som i
rimlig omfattning också ska handleda och stödja studenterna.

Mål
Kunskap och förståelse
För godkänd kurs skall studenten
efter genomgången kurs individuellt och självständigt med
stöd av extern handledare kunna:

beskriva och analysera arkitektens professionsroll i relation
till omgivande samhälle, det egna kontoret och utbildningen.


Färdighet och förmåga
För godkänd kurs skall studenten
efter genomgången kurs individuellt och självständigt med
stöd av extern handledare kunna:

professionellt hantera verkliga problemställningar och
situationer som en arkitekt ställs inför och utnyttja de
kunskaper som detta fordrar
tillämpa kunskaper som tillägnats i arkitektutbildningen i
verkliga projekt på en professionell arbetsplats
presentera förslag inom arkitektens yrkesområde inför andra
såväl i ritningar, modeller, skrift och i bilder
sammanväga egna idéer om arkitektoniska lösningar med krav
som ställs av såväl omvärld som arbetsplats/organisation


Värderingsförmåga och förhållningssätt
För godkänd kurs skall studenten
efter genomgången kurs individuellt och självständigt med
stöd av extern handledare kunna:

samverka med yrkesverksamma arkitekter eller andra
professionella aktörer i arkitektens arbetsområde för att
genomföra arbetsuppgifter som ställts av
arbetsplatsen/organisationen
skriva en reflekterande teoretisk och empirisk uppsats som
behandlar yrkets professionella frågor och ställa dessa i
relation till egna erfarenheter
aktivt delta i en arbetsplats alla dagliga rutiner och kunna
fungera i en grupp av medarbetare, beställare och andra aktörer i
samhället
reflektera över skillnader och likheter mellan yrkesliv och
utbildning.


Kursinnehåll
Kursen består av två delar enligt följande:
Arbetsplatsförlagd utbildningsdel, 24
högskolepoäng
Kursmomentet ska ge insikt i hur man professionellt hanterar
verkliga problemställningar och situationer som en arkitekt
ställs inför. Kursen innebär en nära kontakt med minst en
organisation som agerar inom ramen för arkitektverksamhet i en
vidare bemärkelse och innebär även att studenten själv aktivt
ska delta i det dagliga arbetets alla delar. Den externa
organisationen ska tillhandahålla en namngiven handledare för
hela perioden. Handledaren ska avsätta nödvändig tid för att
stödja studentens arbete.
Teoretisk reflektion/uppsats och seminarium, 6
högskolepoäng
Kursmomentet innebär att studenten ska skriva en teoretisk,
reflekterande uppsats utifrån de erfarenheter som gjorts i samband
med den arbetsförlagda kursdelen. Uppsatsen ska skrivas i
rapportform och ska behandla yrkeslivet och de personliga
erfarenheterna såväl som projektspecifika reflektioner.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Undervisning sker i form av handledd praktik på vald arbetsplats. Dessutom ska en uppsats/rapport skrivas självständigt efter praktikens avslutande. För att godkännas på praktikdelen ska studenten genomföra minst 16 veckors arbetsplatsförlagt praktikarbete. Handledaren ska efter genomförd praktikperiod styrka närvaro och godkänd aktiv medverkan på arbetsplatsen under perioden. Vid sjukdom ska kursansvarig meddelas. Denne ska också avgöra om frånvaroperioden är skälig i proportion till praktiktidens längd. För att godkännas på uppsatsdelen ska en godkänd teoretisk/reflekterande uppsats presenteras på ett seminarium som ordnas av kursansvarig ca 3 gånger per år. Uppsatsen ska skickas till kursansvarig senast 1 vecka före seminariet äger rum. Närvaro och aktiv medverkan på seminariet är obligatoriskt. Inför seminariet ska deltagarna läsa de andra kursdeltagarnas uppsatser så att diskussionen kan ta upp generella viktiga frågor. Betyg: I kursen ges betygen Godkänt eller Underkänt. För att få betyget godkänt måste examinationskraven ovan vara uppfyllda.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Arbetsplatsförlagd utbildningsdel. 
Antal högskolepoäng: 24. Betygsskala: UG.  Prestationsbedömning: Undervisning sker i form av handledd praktik på vald arbetsplats. För att godkännas på praktikdelen ska studenten genomföra minst 16 veckors arbetsplatsförlagd praktikarbete. Handledaren ska efter genomförd praktikperiod styrka närvaro och godkänd aktiv medverkan på arbetsplatsen under perioden. Vid sjukdom ska kursansvarig meddelas. Denne ska också avgöra om frånvaroperioden är skälig i proportion till praktiktidens längd.  Delmomentet omfattar: Kursmomentet ska ge insikt i hur man professionellt hanterar verkliga problemställningar och situationer som en arkitekt ställs inför. Kursen innebär en nära kontakt med minst en organisation som agerar inom ramen för arkitektverksamhet i en vidare bemärkelse och innebär även att studenten själv aktivt ska delta i det dagliga arbetets alla delar. Den externa organisationen ska tillhandahålla en namngiven handledare för hela perioden. Handledaren ska avsätta nödvändig tid för att stödja studentens arbete. 
Kod: 0217. Benämning: Teoretisk del: uppsats och seminarium. 
Antal högskolepoäng: 6. Betygsskala: UG.  Prestationsbedömning: För att godkännas på uppsatsdelen ska en godkänd teoretisk/reflekterande uppsats presenteras på ett seminarium som ordnas av kursansvarig ca 3 gånger per år. Särskilda föreskrifter för uppsatsen finns på utbildningens hemsida. Uppsatsen ska skickas till kursansvarig senast 1 vecka före seminariet äger rum. Närvaro och aktiv medverkan på seminariet är obligatoriskt. Inför seminariet ska deltagarna läsa de andra kursdeltagarnas uppsatser så att diskussionen kan ta upp generella och viktiga frågor.  Delmomentet omfattar: Kursmomentet innebär att studenten ska skriva en teoretisk, reflekterande uppsats utifrån de erfarenheter som gjorts i samband med den arbetsförlagda kursdelen. Uppsatsen ska skrivas i rapportform och ska behandla yrkeslivet och de personliga erfarenheterna såväl som projektspecifika reflektioner. 
Antagningsuppgifter
Förkunskapskrav:
För att antas till kursen krävs att ett kontrakt upprättas mellan institutionen för Arkitektur och byggd miljö, den valda arbetsplatsen och studenten. Minst 173 hp från programmets obligatoriska och alternativobligatoriska kurser ska vara godkända.		



Begränsat antal platser: Nej
Kurslitteratur

Litteratur kan väljas i samråd med samordnaren för arbetsplatsförlagd utbildning och den arbetsplats som är aktuell.


Kontaktinfo och övrigt
Kursansvarig: docent Tomas Tägil, tomas.tagil@arkitektur.lth.se
Övrig information: Kursen kan inte tillgodoräknas i efterhand. Särskilda regler och anvisningar, beslutade av Arkitektprogrammet, finns på programmets hemsida. Kursen kan påbörjas vid valfri tidpunkt.



