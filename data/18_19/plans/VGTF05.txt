

Kursplan för
Geoteknik
Soil Mechanics
VGTF05, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Teknik. 
Obligatorisk för: V3
Undervisningsspråk: Kursen ges på svenska

Syfte
Kursen skall ge introduktion till och baskunskaper i ämnet
geoteknik. Efter genomförd kurs skall studenten ha grunder för
analys och problemlösning inom området geoteknik.
Vidare är syftet att genom en projektuppgift som planeras att
drivas i samverkan med kurser i vägbyggnad och geodetisk
mätningsteknik förmedla förståelse för geoteknisk
projekteringsarbete och dess koppling till andra delar av bygg-
och anläggningsteknik.

Mål
Kunskap och förståelse
För godkänd kurs skall studenten

Kunna förklara och använda grundläggande begrepp och samband
inom ämnet geoteknik.


Färdighet och förmåga
För godkänd kurs skall studenten

Tillämpa kunskaper i geoteknik i bygg- och
anläggningsprojekt.


Värderingsförmåga och förhållningssätt
För godkänd kurs skall studenten

Förstå betydelsen av och kunna värdera en geoteknisk analys,
projektering eller utredning.


Kursinnehåll
Byggnadsgeologi. Jordmateriallära. Jordmekanik.
Provningsmetoder i fält och laboratorium. Beräkning av
spänningstillstånd. Brottkriterier och Mohrs cirkel. Beräkning
av sättningar, bärförmåga, jordtryck och skredrisk.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen innefattar obligatoriskt deltagande i en fältövning, en inlämningsuppgift (projektarbete) samt en skriftlig tentamen i slutet av kursen. Betyget baseras på poäng som erhålles från inlämningsuppgift och tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VTGA01 Teknisk geologi
och 
VSMA05 Byggnadsmekanik
Begränsat antal platser: Nej
Kursen överlappar följande kurser: VVBF05, VGT601
Kurslitteratur

Sällfors, Göran. Geoteknik: jordmateriallära, jordmekanik.
Räkneövningsexempel i geoteknik, 2018.
Inlämningsuppgifthandledning, tillhandahålles av institutionen.
Formelsamling, tillhandahålles av institutionen.


Kontaktinfo och övrigt
Kursansvarig: Professor Per Johan Gustafsson, Per-Johan.Gustafsson@construction.lth.se
Hemsida: http://www.geoteknik.lth.se
Övrig information: Undervisningen sker genom föreläsningar inklusive gästföreläsningar, räkneövningar, projektarbete och fältmätning.



