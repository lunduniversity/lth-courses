

Kursplan för
Radar och fjärranalys
Radar and Remote Sensing
EITN90, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Valfri för: E4, F4, F4-tf, F4-f, Pi4-bs
Undervisningsspråk: Kursen ges på engelska

Syfte
Radio detection and ranging (radar) är en av de mest använda
typerna av sensorsystemen för automatisk övervakning av
människor, maskiner, och naturen. Då systemet monteras på en
rörlig plattform som ett flygplan eller en satellit, används det
ofta för att skapa bilder av marken och dess egenskaper, så
kallad fjärranalys. Syftet med denna kurs är att ge en översikt
av typiska radarsystem och deras principiella funktion,
inkluderande spridningsmekanismer och vågutbredning. Varje student
ska designa ett radarsystem för en specifik tillämpning, och där
demonstrera förmåga att väga olika kravbilder mot varandra.

Mål
Kunskap och förståelse
För godkänd kurs skall studenten

med hjälp av blockdiagram kunna beskriva huvudsaklig
uppbyggnad, grundläggande funktion och inbördes förhållanden
mellan de olika delarna i ett radarsystem
förstå grundläggande egenskaper för elektromagnetiska
vågor avseende begrepp som våghasitghet, vågimpedans,
polarisation, koherens, och utbredning i lagrade strukturer som
atmosfären, jordskorpan, eller byggnadsmaterial
beskriva spridningsmekanismer för olika våglängder, storlek
på spridare och materialegenskaper
diskutera hur pulsbredd, toppeffekt och strålbredd påverkar
radarprestanda
förklara skillnader mellan olika radarsystem, såsom
monostatisk och bistatisk, aktiv och passiv, samt pulsbaserad och
fixfrekvensradar
kunna välja vågform och detektionsalgoritm för otvetydig och
noggrann måldetektion
beskriva typiska tillämpningar inom övervakning, obemannade
farkoster, fjärranalys, avbildande system etc


Färdighet och förmåga
För godkänd kurs skall studenten

kunna använda radarekvationen för att uppskatta maximalt
detektionsavstånd för ett givet mål
kvantifiera en spridares spridningsegenskaper genom begreppet
radarmålarea, genom handboksformler såväl som
simuleringsmjukvara
kunna processa verklig radardata numeriskt, genom att till
exempel bestämma avstånd och hastighet från mottagna pulsdata,
eller skapa bilder från syntetisk aperturradardata


Värderingsförmåga och förhållningssätt
För godkänd kurs skall studenten

tillämpa de förvärvade kunskaperna genom att inom ett
projektarbete designa ett radarsystem för en specifik
tillämpning, och demonstrera förståelse för hur önskad teknisk
prestanda kan viktas mot kostnad och tid för implementation


Kursinnehåll
Radarsystem på blocknivå, egenskaper för elektromagnetiska
vågor och vågutbredning genom lagrade strukturer, spridningsteori
och radarmålarea, smygteknik, radarekvationen, antennmönster,
dopplerskift, radarsignalbehandling, syntetisk aperturradar,
MIMO-radar, fjärranalys och avbildande system. Teorin demonstreras
med praktiska experiment, och numerisk behandling av radardata.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyg 3 krävs godkända inlämningsuppgifter och elektroniska frågeformulär, samt godkänd muntlig och skriftlig presentation av projektarbete. Dessa kan endast göras under kursens gång. För högre betyg krävs muntlig tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EITF80 Elektromagnetisk fältteori eller EITF85 Elektromagnetisk fältteori eller ETEF01 Elektromagnetisk fältteori


Begränsat antal platser: Nej
Kursen överlappar följande kurser: ETE071, ETEN05
Kurslitteratur

Mark A. Richards, James A. Scheer, and William A. Holm: Principles of Modern Radar: Basic Principles. Scitech Publishing, The Institution of Engineering and Technology, 2010. Tillgänglig som e-bok via universitetsbiblioteket.
J. A. Richards: Remote Sensing with Imaging Radar. Springer, 2009. Kompletterande litteratur, tillgänglig som e-bok via universitetsbiblioteket.


Kontaktinfo och övrigt
Kursansvarig: Daniel Sjöberg, daniel.sjoberg@eit.lth.se
Hemsida: http://www.eit.lth.se/kurs/eitn90
Övrig information: Vid färre än 16 deltagare kan kursen komma att ges med reducerad undervisning och större inslag av självstudier.



