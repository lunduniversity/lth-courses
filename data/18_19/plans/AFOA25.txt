

Kursplan för
Estetik I
Aesthetics I
AFOA25, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Huvudområde: Teknik. 
Obligatorisk för: MD1
Undervisningsspråk: Kursen ges på svenska

Syfte
Kursens syfte är att träna förmågan till praktisk visuell
kommunikation samt dess konstnärliga och estetiska
nyanseringsmöjligheter, samt få insikt i skissningens och
avbildningens betydelse för att generera idéer och lösa
gestaltningsproblem.

Mål
Kunskap och förståelse
För godkänd kurs skall studenten

i egna avbildningar av föremål, rum och människor förstå
hur färg och form kan användas för att framhäva olika
egenskaper hos dessa objekt.
i praktisk skissning kunna redovisa kunskaper i perspektiv och
tredimensionell gestaltning i två dimensioner.
kunna uttrycka en egen estetisk uppfattning genom ett
skissförfarande.


Färdighet och förmåga
För godkänd kurs skall studenten

kunna genomföra och presentera avbildningar av ting, rum och
människor i tecknings- måleri- och skulpturteknik enligt metoder
som introduceras successivt i kursen.
genomföra snabba skisser i handteknik av rum, objekt och
människofigurer.
på ett givet underlag med handteknik praktiskt kunna
demonstrera hur grundläggande färgegenskaper som kontrast, likhet
och interferens uppstår och hanteras.
på ett givet underlag med handteknik praktiskt kunna redovisa
insikter i hur färger kan systematiseras, samt hur färger
inverkar på varandra då man sammanställer dem i en bild eller i
en presentation.
kunna avbilda tredimensionella föremål skulpturalt, samt
transformera dessa skulpturer till en annan skala.
praktiskt kunna genomföra, samt i gruppsamtal kunna redogöra
för, hur skulptur och bild kan konstnärligt transformeras och
leda fram till en tredimensionell fysisk modell av ett
vardagsting.


Värderingsförmåga och förhållningssätt
För godkänd kurs skall studenten
kunna uttrycka en personlig estetisk preferens genom en process
av skissa

Kursinnehåll
Kursen ger en introduktion till olika typer av
estetiska/konstnärliga gestaltningsverktyg, med fokus på
handtekniker. Kursen innehåller följande moment:
 

Att kommunicera med bilder
Frihandsteckning
Färg och bildkomposition. Färgers kontrast, likhet och
interferens.
Orientering i färgsystematisering: Färgcirklar: Itten
(Bauhaus) och NCS.
Perspektiv som skissverktyg. Metoder för hur enkla skisser kan
representera 3-d-rum.
Genomgång av exempel på visuell framställning av tekniska
produkter.
Formgivning och skulptural avbildning. Överföring av form och
struktur från naturföremål till produkt.

Kursen består av föreläsningar/teknikintroduktioner samt
övningar som redovisas genom inlämningsuppgifter. Kursen är
upplagd så att man arbetar successivt med flera olika tekniker och
varje teknik inleds med en föreläsning/introduktion. Vid
genomgången av delövningar får studenten feedback på sina
arbeten. Även under arbetets gång ges kontinuerlig feedback och
individuell vägledning.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examination sker genom att ett antal (ca 10 st) deluppgifter (praktiska tecknings-, måleri- och skulpturuppgifter) lämnas in för bedömning av kursledaren. Man skall för en av dessa deluppgifter i gruppsamtal redogöra för sitt arbete, samt få kritik på detta. Då inlämning/presentation av samtliga deluppgifter är godkända av kursledaren är man godkänd i kursen. För godkänt krävs även 80 % närvaro på föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: AFO061, AFOA01
Kurslitteratur

Urval ur:.
Nilsson, K G, Färglära, Carlssons Bokförlag, 1999, ISBN 91 7798 971 6.
Edwards, Betty, Teckna med konstnären inom dig, Bokförlaget Forum, 1987, ISBN 91-37-09232-4.
Sisefsky, Jan, Uppleva, förstå och använda färg., ICA Bokförlag, 1995, ISBN 91-534-1557-4.
Melin, Björn, Måla och se., Wahlström & Widstrand 1993, ISBN 91-46-13581.
Persson, Per-Ola, Perspektivlära för arkitekter, CTH, Göteborg, 1979, utdrag, kopior.


Kontaktinfo och övrigt
Kursansvarig: univ.lektor Gunnar Sandin, gunnar.sandin@arkitektur.lth.se
Kursansvarig: univ.adjunkt Niklas Nihlén, niklas.nihlen@arkitektur.lth.se
Hemsida: http://www.arkitektur.lth.se/



