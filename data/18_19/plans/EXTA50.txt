

Kursplan för
Samhällsmätning
Surveying
EXTA50, 9 högskolepoäng, G1 (Grundnivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: L2
Undervisningsspråk: Kursen ges på svenska

Syfte
Kursens syfte är att ge grundläggande kunskaper om begrepp
och metoder inom geodesi, geodetisk mätningsteknik, fotogrammetri
och fjärranalys.

Mål
Kunskap och förståelse
För godkänd kurs skall studenten

kunna förklara teori om geodetiska referenssystem och
kartprojektioner,
kunna förklara grundläggande begrepp inom geodesi och
satellitgeodesi (GPS),
kunna förklara hur man samlar in geografisk information med
hjälp av fjärranalys, fotogrammertri och laserskanning, och
kunna beskriva hur geodetisk och fotogrammetrisk mätning
används inom lantmäteriverksamhet och inom
samhällsbyggnadsprocesser.


Färdighet och förmåga
För godkänd kurs skall studenten

kunna tillämpa den metodik som används vid lösning av
geodetiska problemställningar inom plan och höjdmätning,
kunna utföra matematiska och statistiska beräkningar inom
geodesin som t.ex. utjämningsberäkningar med hjälp av
minsta-kvadratmetoden,
kunna tillämpa geodetiska kunskaper inom lantmäteri- och
samhälllsbyggnadsområdet, och
kunna programmera enklare tillämpningsprogram.


Värderingsförmåga och förhållningssätt
För godkänd kurs skall studenten

kritiskt kunna bedöma kvalitet hos geografiska data som
samlats in med geodetiska och fotogrammetriska metoder.


Kursinnehåll
Kursen omfattar geodesins grundbegrepp och definitioner,
geodetiska referenssystem, kartprojektioner, transformationer,
plan- och höjdmätning, beräkningsteori samt introduktion till
fotogrammetri , fjärranalys och laserskanning. Kursmomenten
förutsätter kunkskaper från tidigare eller parallella kurser
inom matematik och matematisk statistik.
Vidare behandlas tillämpningar av geodetisk och
fotogrammetrisk mätningsteknik inom lantmäteri- och
samhällsbyggnadsområdet.
Kursen innehåller flera laborationer med obligatoriska
inlämningar samt flertalet övningar, där de senare inte kräver
inlämningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkända laborationer samt deltagande i obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Skriftlig tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen 
Kod: 0213. Benämning: Laborationer. 
Antal högskolepoäng: 3. Betygsskala: UG.  Prestationsbedömning: Godkända laborationer. 
Antagningsuppgifter
Förutsatta förkunskaper: FMA420 Linjär algebra ELLER FMAB20 Linjär algebra OCH
FMA430 Flerdimensionell analys ELLER FMAB30 Flerdimensionell analys OCH EDAA20 Programmering och databaser.
Begränsat antal platser: Nej
Kursen överlappar följande kurser: EXTA45, VGMA01
Kurslitteratur

Geodetisk och fotogrammetrisk mätnings- och beräkningsteknik. KTH/LU/LMV 2013.
Harrie, L. (red.): Geografisk informationsbehandling – teori, metoder och tillämpningar, 6 upplagan. Studentlitteratur, 2013.
Övningskompendium.


Kontaktinfo och övrigt
Kursansvarig: Lars Harrie, lars.harrie@nateko.lu.se
Hemsida: http://web.nateko.lu.se/courses/exta50/
Övrig information: Undervisningen omfattar föreläsningar, laborationer samt räkneövningar med och utan datorstöd.



