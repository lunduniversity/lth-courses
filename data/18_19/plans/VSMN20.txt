

Kursplan för
Programutveckling för tekniska tillämpningar
Software Development for Technical Applications
VSMN20, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Valfri för: F4, F4-bs, M4, Pi4-bs, V4-ko
Undervisningsspråk: Kursen ges på begäran på engelska

Syfte
Kursen syftar till att ge studenten färdighet att utveckla
komplexa beräkningsprogram för tekniska tillämpningar, inklusive
grafiska användargränssnitt.

Mål
Kunskap och förståelse
För godkänd kurs skall studenten

kunna redogöra för hur större beräkningsprogram
struktureras.
kunna redogöra för hur andra språk som t ex Fortran kan
integreras i kan integreras i ett skriptspråk som Python.
kunna redogöra för grundläggande principer för
visualisering och presentation av beräkningsresultat.


Färdighet och förmåga
För godkänd kurs skall studenten

kunna använda programspråket Python för att implementera
användargränssnitt med indatahantering, textbaserad och grafisk
presentation av resultat samt koppling till ett
beräkningsprogram.
kunna utnyttja tillgänglig kod från Internet eller andra
källor.
kunna använda grafiska utvecklingsmiljöer för Python.
kunna rapportera utvecklat beräkningsprogram både i skriftlig
och muntlig form.
kunna lokalisera och åtgärda programfel.


Värderingsförmåga och förhållningssätt
För godkänd kurs skall studenten

kunna resonera kring hur olika språk kan integreras för att
ge optimalt resultat i ett projekt.
kunna överblicka och utvärdera programkod.


Kursinnehåll
Kursen består huvudsakligen av en större
programmeringsuppgift. Uppgiften består i att utveckla ett
beräkningsprogram baserat på finita elementmetoden. Programmet
innehåller dels en beräkningsdel, dels ett grafiskt
användargränssnitt. Programutvecklingen delas upp i flera
etapper, där varje etapp är en inlämningsuppgift. Programmet
skall uttestas och dokumenteras samt presenteras vid en muntlig
tentamen.
För att kunna fullgöra uppgiften måste studenten tillägna
sig kunskaper i de programspråk som används. Uppgiften är
utformad så att svårighetsgraden successivt ökar för varje
etapp. I uppgifterna ingår bland annat följande moment:
orientering om hårdvara, systemmjukvara, grafiska
användargränssnitt, strukturering av datorprogram, implementering
av elementrutiner, nätgenerering och visualisering. Vidare ges i
kursen översiktliga beskrivningar av programvaru- och datorsystem
för högpresterande beräkningar, kommersiella finita
elementprogram och deras uppbyggnad med pre- och
postprocessorer.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Obligatoriska inlämningsuppgifter. Muntlig sluttentamen i form av presentation av egen programkod och opposition på annan students programkod.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FHL064 Finita elementmetoden eller FHLF20 Finita elementmetoden eller VSMF05 Teknisk modellering: Bärverksanalys eller VSMN25 Finita elementmetoden - flödesberäkningar


Begränsat antal platser: Nej
Kursen överlappar följande kurser: VSM032
Kurslitteratur

Hans Petter Langtangen: A Primer on Scientific Programming with Python. Springer, 2012, ISBN: 978-3-642-54959-5. Boken fungerar som en första introduktion till programmering av vetenskapliga applikationer, med hjälp av högnivåspråket Python.
Jonas Lindemann et al.: Utdelade Arbetsblad. Arbetsblad som delas ut för varje vecka i kursen. Tillsammans utgör det den slutliga inlämningsuppgiften.
Andreas Edholm: Meshing and visualisation routines in the Python version of CALFEM File.
Andreas Edholm: User guide for pycalfem GeoData, pycalfem mesh & pycalfem vis.
Jonas Lindemann: Föresläsningsslides.


Kontaktinfo och övrigt
Kursansvarig: Jonas Lindemann, Jonas.Lindemann@construction.lth.se
Examinator: Ola Dahlblom, ola.dahlblom@byggmek.lth.se
Hemsida: http://www.byggmek.lth.se



