

Kursplan för
Urban dynamik
Sustainable Urban Dynamics
ASBN31, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Huvudområde: Arkitektur med fördjupning inom hållbar stadsgestaltning. 
Obligatorisk för: MSUD2
Alternativobligatorisk för: MARK2-aad
Valfri för: A4
Undervisningsspråk: Kursen ges på engelska

Syfte
Kursen syftar till att utveckla studenternas färdigheter i att
gestalta strategiska visioner för hållbara bebyggelsemiljöer.
Detta sker främst genom att studenterna analyserar ett valt
stadsområde som står inför ett förändringstryck och föreslår
en strategi för omvandling samt redovisar denna strategi i form av
ett avancerat gestaltningsförslag.

Mål
Kunskap och förståelse
För godkänd kurs skall studenten

visa fördjupad insikt i den strategiska stadsutvecklingens
möjlighet att initiera och implementera långsiktigt hållbara
urbana förändringsprocesser,
visa förståelse för implementeringsprocessens komplexitet
och beroende av lokala, regionala och nationella
förhållanden,
visa fördjupad insikt i hur politiska, ekonomiska, geografiska
och kulturella förhållanden kan påverka implementering av ett
självständigt utarbetat stadsutvecklingsprojekt.
visa fördjupad förståelse för stadsgestaltningens
möjlighet att förbättra människors urbana livsvillkor.


Färdighet och förmåga
För godkänd kurs skall studenten

visa förmåga att självständigt och med grund i
kvalificerade analyser av kontextuella, kulturella, sociala och
ekonomiska förhållanden utveckla en strategi för hållbar
omgestaltning av ett befintligt stadsområde,
uppvisa avancerad färdighet i självständig, kreativ och
konstnärlig stadsgestaltning på olika skalnivåer;
visa avancerad förmåga att visuellt och verbalt kommunicera
designförslag.


Värderingsförmåga och förhållningssätt
För godkänd kurs skall studenten

visa insikt om stadsbyggarens ansvarsfulla roll som gestaltare
av urbana strukturer,
visa förmåga att värdera existerande förutsättningar för
stadsomvandling med respekt för sociala, kulturella och ekonomiska
intressen,
visa förmåga att identifiera sitt behov av ytterligare
kunskap om urbana förändringsprocesser och att utveckla sin
kompetens.


Kursinnehåll
Kursen består i en kvalificerad urban gestaltningsuppgift på
en övergripande skalnivå. Kursens tema är strategisk
stadsutveckling och det dominerande kursmomentet är en
gestaltningsuppgift där studenten självständigt analyserar ett
valt stadsområde som står inför ett förändringstryck och
föreslår en strategi för omvandling, samt redovisar denna
strategi i form av ett avancerat gestaltningsförslag. Kursens
analys- och strategimoment stöds av det kunskapsinnehåll och den
analytiska fördjupning som ges i kursen ASBN41 Urban dynamik –
teorier och tendenser (7,5 hp) som läses parallellt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänd slutinlämning av projektuppgiften samt minst 80% aktiv närvaro vid seminarier, föreläsningar och genomgångar. Projektförslagets och presentationens kvaliteter värderas och diskuteras av en bedömningsgrupp bestående av kursansvarig examinator, lärare och externa kritiker varefter examinator beslutar om projektet anses uppfylla kraven för betyget godkänd. Vid betyget underkänd har studenten rätt till förnyad examination efter komplettering eller omarbetning av projektet. Examinator meddelar studenten vad som krävs för att uppnå betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: 25
Urvalskriterier: Intervju och bedömning av portfolio.
Kursen kan ställas in: Om färre än 12 anmälda.
Kursen överlappar följande kurser: ASBN30
Kurslitteratur

Kurskompendium och kompletterande litteratur vars innehåll varierar från år till år.


Kontaktinfo och övrigt
Kursansvarig: Ass. professor Peter Siöström, Peter.Siostrom@arkitektur.lth.se
Övrig information: Denna kurs läses obligatoriskt tillsammans med den teoretiska fördjupningskursen ASBN41 Urban dynamik – teorier och tendenser (7,5 hp).



