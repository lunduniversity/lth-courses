

Kursplan för
Krets- och mätteknik
Circuits and Measurements
EITA40, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Obligatorisk för: IDA1, IEA1
Undervisningsspråk: Kursen ges på svenska

Syfte
Kursens syfte är att ge kunskap om grundläggande elektriska
komponenter och samband i elektrisk kretsteori. Kunskaperna knyts
till lösning av teoretiska problem och laborativa inslag med stark
anknytning till verkligheten.

Mål
Kunskap och förståelse
För godkänd kurs skall studenten

kunna förklara och använda de grundläggande elektriska
begreppen ström, spänning, resistans, reaktans, impedans och
effekt
kunna relatera växelströmmar och växelspänningar via
visardiagram till det komplexa talplanet
kunna redovisa en planerad och utförd mätning i en elektrisk
krets i form av en laborationsrapport.


Färdighet och förmåga
För godkänd kurs skall studenten

kunna beräkna strömmar, spänningar, resistanser, reaktanser,
impedanser och effekter i en given elektrisk krets genom att
använda de teoretiska modeller som ingår i kursen
kunna planera och genomföra mätningar av elektriska storheter
i en elektrisk krets
kunna analysera och förklara funktion och egenskaper hos en
given elektrisk krets
kunna förklara resistorns, kondensatorns, induktorns, den
ideala operationsförstärkarens och den ideala transformatorns
funktion i en elektrisk likströms- och växelströmskrets.


Kursinnehåll
Del likström:

Definition av storheterna ström, spänning, resistans
Resistorn och potentiometern. Färgkoden
Beräkningar med Ohms lag och Kirschoffs lagar
Tvåpolmodeller, Thevénin och Norton
Superposition
Effekt i likströmskretsar
Den ideala operationsförstärkaren
Kondensatorn och induktorn

Del växelström:

Sinusformat tidsberoende, visardiagram, komplexa metoden,
reaktans, impedans, aktiv- reaktiv och skenbar effekt
Analoga och digitala volt- och amperemetrar samt oscilloskop.
Instrumentens påverkan vid mätning
Medelvärde, likriktat medelvärde och effektivvärde av
periodiska förlopp
Den ideala transformatorn


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen ger betyg 3, 4 eller 5. Bonuspoäng till nästföljande ordinarie tentamen kan erhållas genom godkänd dugga. Godkända laborationer  och laborationsrapporter är ett krav för godkänt i kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen.  Övrig information: Skriftlig tentamen. Resultatet på denna tentamen avgör slutbetyg på kursen. 
Kod: 0217. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Godkända laborationsuppgifter samt godkända laborationsredovisningar. 
Antagningsuppgifter
Förutsatta förkunskaper: FMA645/FMAA50 Matematisk analys: Del Algebra och Analys 1
Begränsat antal platser: Nej
Kursen överlappar följande kurser: ETE602, ETE603, ETE604
Kurslitteratur

Karlström, B.: Kretsanalys. Studentlitteratur, ISBN: 9789144125725.


Kontaktinfo och övrigt
Kursansvarig: Johan Wernehag, johan.wernehag@eit.lth.se
Kursansvarig: Andreas Johansson, andreas.johansson@eit.lth.se
Hemsida: http://www.eit.lth.se/kurs/eita40



