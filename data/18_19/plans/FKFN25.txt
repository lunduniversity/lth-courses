

Kursplan för
Tillämpad kärn-, neutron- och reaktorfysik
Applied Nuclear, Neutron and Reactor Physics
FKFN25, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Valfri för: F4, F4-aft
Undervisningsspråk: Kursen ges på begäran på engelska

Syfte
Kursens syfte är att visa på de möjligheter som finns att
utnyttja kunskaper i kärnfysik och kärnfysikalisk mätteknik som
redskap inom andra discipliner.  Viktiga komponenter är
jonstråleanalys, neutronspridning och neutrondetektion samt
reaktorfysik. Kursen ska ge kunskap om moderna reaktorers
uppbyggnad och funktion, neutronfysik för reaktorer, härddesign
och bränsleoptimering. Kursen ska belysa strålskyddsövervakning
och instrumentering för neutronmonitering, partikulära och
gasformiga utsläpp och ge en introduktion till säkerhetsanalys
för stora anläggningar.

Mål
Kunskap och förståelse
För godkänd kurs skall studenten

vara väl förtrogen med olika jonstråleanalytiska
metoder
vara väl förtrogen med grunderna i reaktorfysik
vara väl förtrogen med metoder för neutrondetektion och ha
kunskap om neutronspridningsfysik.


Färdighet och förmåga
För godkänd kurs skall studenten

kunna välja lämplig analysmetod för givet problem
ha utvecklat sin förmåga att experimentellt och
kärnfysikaliskt förstå olika tillämpningar av kärnfysiken
skriva en uppsats som kritiskt och kommenterande sammanfattar
publicerade resultat inom kursens ämnesområde
muntligt presentera det egna arbetet och diskutera andra
studenters presentationer.


Värderingsförmåga och förhållningssätt
För godkänd kurs skall studenten

på egen hand kunna söka vetenskaplig information som är
relevant för en uppsats inom kursens ämnesområde
genom kamratgranskning bedöma uppsatser skrivna inom
kursen.


Kursinnehåll
Kursen fokuserar på tre huvudmoment av tillämpningar av den
subatomära fysiken:

Jonstråleanalys – föreläsningar, laborationer.
Neutronfysik, neutronspridningsfysik och detektorer -
föreläsningar, projekt, laborationer.
Fissionsreaktorteknologi, strålskydd – tutorials
(diskussionsgrupp).


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkända laborationer, godkända projekt, godkänd uppsats samt aktivt deltagande i föreläsningar, tutorials och seminarier. Alternativt kan en tentamen (g/u) anordnas för den som ej aktivt deltager i föreläsningar och tutorials. Slutbetyget sammanvägs av betyget på laborationsdel, projektdel och uppsats.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FAFF10 Atom- och kärnfysik med tillämpningar.
Begränsat antal platser: Nej
Kursen kan ställas in: Om färre än 8 anmälda.
Kursen överlappar följande kurser: FYST18, FKFN01, FKFN10
Kurslitteratur

Lamarsh, J.R. : Introduction to Nuclear Engineering. Prentice Hall 2001. ISBN 0-201-82498-1.
Krane, K.S.: Introductory Nuclear Physics. John Wiley & Sons 1988. ISBN 0-471-80553-X.
Aktuella artiklar och texter utdelade i samband med föreläsningar i jonstråleanalys och neutronspridningsfysik.
Laborationshandledningar (institutionen).
Uppsatser i tillämpad kärnfysik (deltagarna).


Kontaktinfo och övrigt
Kursansvarig: dr Mikael Elfman, mikael.elfman@nuclear.lu.se
Kursansvarig: Docent Kevin Fissum, Kevin.Fissum@nuclear.lu.se
Hemsida: http://www.nuclear.lu.se/utbildning/valfria_kurser/



