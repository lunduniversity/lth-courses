

Kursplan för
Interiör arkitektur och möbler
Interior Architecture and Furniture Design
AFON20, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Valfri för: A4
Undervisningsspråk: Kursen ges på begäran på engelska

Syfte
Kursens syfte är att, utifrån ett helhetsperspektiv, belysa
förutsättningarna för möbeldesign och -produktion, samt ge
studenterna möjlighet att träna sin egen förmåga att designa
möbler.

Mål
Kunskap och förståelse
För godkänd kurs skall studenten

visa en breddad kunskap och förståelse för möbeldesign och
möbelproduktion.


Färdighet och förmåga
För godkänd kurs skall studenten

självständigt, men med handledning, kunna framställa en
möbelprototyp.
kunna avbilda interiörer med snabba skisser.
i skisser och modeller kunna presentera processen från idé
till möbel.


Värderingsförmåga och förhållningssätt
För godkänd kurs skall studenten

visa förmåga att i det egna möbelprojektet välja material
och konstruktion som stödjer den arkitektoniska idén.
kritiskt granska sina undersökningar av rummet, samt visuellt
och verbalt kommunicera och motivera sina iakttagelser.


Kursinnehåll
Kursen är en fördjupning inom området interiör- och
möbeldesign. I kursen ingår en grundläggande orientering om
centrala begrepp och traditioner beträffande utformningen av rum,
textiler, inredningar och möbler, vilket återspeglas i kursens
praktiska tillämpningar. Kursen introducerar begreppen rum,
inredning och möbel samt dess historia, huvudsakligen utifrån
designorienterade aspekter och praktiska övningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända projekt- och övningsuppgifter. 80 % närvaro och aktivt deltagande i övningar, seminarier, föreläsningar och studieresor.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: AFO275
Kurslitteratur

Boman, Monica. Svenska Möbler 1890–1990, Lund, 2003.
Dahlgren, Torbjörn. Nordiska träd och träslag, Stockholm, 1996.


Kontaktinfo och övrigt
Kursansvarig: Professor Lars-Henrik Ståhl , lars-henrik.stahl@arkitektur.lth.se
Lärare: Marit Lindberg, marit.lindberg@arkitektur.lth.se



