

Kursplan för
Matematisk modellering
Mathematical Modelling
FMAA10, 3 högskolepoäng, G1 (Grundnivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: Pi1
Undervisningsspråk: Kursen ges på svenska

Syfte
Avsikten med kursen är att väcka medvetenhet om matematisk
modelleringsproblematik, dvs vad det innebär att skapa
kvantitativa modeller som kan ge förståelse för fenomen i
verkligheten. Syftet är vidare att studenten skall lära sig
behärska några allmänna verktyg och strukturer som kan användas
vid modellering, och bibringas ingenjörsmässiga
tankesätt. Kursen skall också ge ökad bekantskap med Matlab och
dess användning vid simulering och beräkning. Vidare skall kursen
utveckla studentens förmåga i både muntlig och skriftlig
presentation.

Mål
Kunskap och förståelse
För godkänd kurs skall studenten

tydligt kunna förklara och använda grundbegrepp inom
matematisk modellering, speciellt kunna förklara vad en matematisk
modell är.
kunna beskriva och översiktligt förklara den matematiska
modelleringsprocessen inklusive problemidentifiering, formulering,
analys, beräkning, simulering och återkoppling.


Färdighet och förmåga
För godkänd kurs skall studenten
självständigt eller i grupp kunna tillämpa den matematiska
modelleringsprocessen på enkla och realistiska, men kanske vagt
formulerade problem, varav något med miljöanknytning. Mer
specifikt ska studenten visa god förmåga att:

identifiera och bedöma hur olika faktorer påverkar ett
system,
formulera ett problem med matematiska begrepp, ekvationer och
bivillkor,
bedöma modellens giltighet och begränsningar, och hur den kan
förfinas,
analysera och utföra enkla simuleringar på en modell,
återkoppla och tolka lösningsmodellen i relation till
ursprungsproblemet, och bedöma lösningens giltighet och
begränsningar.

i både tal och skrift, med adekvat terminologi, väl
strukturerat och logiskt sammanhängande kunna redogöra för
lösningen till ett modelleringsproblem.

Värderingsförmåga och förhållningssätt
För godkänd kurs skall studenten

utveckla ett förhållningssätt till omvärlden och
matematiken, i vilket matematikens användbarhet i kvantitativ
verklighetsbeskrivning ter sig naturlig och möjlig.
kunna acceptera redundans i och avsaknad av data, och i sådana
situationer göra ingenjörsmässiga överväganden.


Kursinnehåll
Modellering: Kopplingar modell-verklighet. Validering
av modell. Några olika modelleringsverktyg. Enkla simuleringar med
Matlab.
 

Kursens examination
Betygsskala: UG - (U,G) - (Underkänd, Godkänd)
Prestationsbedömning: Muntliga och skriftliga redovisningar av projektarbeten enskilt och i grupp. Obligatorisk närvaro vid projektredovisningarna. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAB20 Linjär algebra. Den första delkursen i Endimensionell analys.
Begränsat antal platser: Nej
Kursen överlappar följande kurser: FMA045
Kurslitteratur

K. Åström & G. Sparr: Matematisk modellering. Matematikcentrum, 2005. Distribueras av institutionen.


Kontaktinfo och övrigt
Kursansvarig: Studierektor Anders Holst, Studierektor@math.lth.se
Lärare: Pelle Pettersson, pelle@maths.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/fmaa10/



