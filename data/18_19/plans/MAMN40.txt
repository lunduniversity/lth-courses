

Kursplan för
Arbete-människa-teknik, projekt
Working Environment, Project
MAMN40, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-da, D4, MD4
Undervisningsspråk: Kursen ges på svenska

Syfte
Kursen syftar till att studenten skall få möjlighet till att
fördjupa sig i ett särskilt ämne och inom ämnesområdet
tillägna sig en fördjupad förmåga att identifiera och lösa
problem med utgångspunkt från vetenskapliga rön.

Kursen syftar också till att träna studenten i utredningsarbete
och projektledning på ett sådant sätt att projektet ska kunna
utökas till ett examensarbete.

Mål
Kunskap och förståelse
För godkänd kurs skall studenten

Visa kunskap om det valda områdets vetenskapliga grund och
dess beprövade erfarenhet samt viss insikt i aktuellt forsknings-
och utvecklingsarbete.
Använda adekvata termer och ett språk anpassat för det
aktuella projektet


Färdighet och förmåga
För godkänd kurs skall studenten
• Visa förmåga att kreativt
identifiera, formulera och hantera frågeställningar inom det
valda området
• självständigt kunna formulera en projektplan och med
adekvata metoder genomföra ett projekt inom det valda
ämnesområdet.
• Visa förmåga att modellera, utvärdera, utveckla eller
utforma produkter, processer eller system
• Skriva en rapport där det valda området hanteras på ett
vetenskapligt sätt
• Kunna ge en muntlig presentation om sitt projekt och de
resultat som har nåtts

Värderingsförmåga och förhållningssätt
För godkänd kurs skall studenten

Visa insikt i teknikens möjligheter och begränsningar i den
kontext som är relevant för arbetet: t ex på individ-nivå, på
arbetsplatsen, i samhället
Redogöra för de etiska aspekter som finns för det aktuella
projektet


Kursinnehåll
Kursens innehåll anpassas efter studenternas tidigare val och
inriktning. Övningsobjekt väljs och projektplaner läggs upp så
att studentens tidigare kunskaper tillämpas och fördjupas. I
samförstånd med annan institution kan projektet nära anknyta
till verksamheten vid denna.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig och muntlig rapportering ligger till grund för examination. 
Obligatoriska moment: 
•	handledda projektövningar
•	skriftlig rapport
•	slutseminarium.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Studenten ska tidigare ha läst minst en kurs som ger grund- och/eller fördjupade kunskaper inom interaktion, rehabiliteringsteknik, universal design, ergonomi, risk, organisation eller virtual reality på institutionen


Begränsat antal platser: Nej
Kursen överlappar följande kurser: MAM032
Kurslitteratur

Bestäms efter projektets innehåll.


Kontaktinfo och övrigt
Kursansvarig: Joakim Eriksson, joakim.eriksson@design.lth.se
Hemsida: http://www.eat.lth.se



