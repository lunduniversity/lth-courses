

Kursplan för
Drift och underhåll av vägar
Highway Maintenance
VVBN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYV3
Valfri för: V5-at, V5-bf, V5-tv
Undervisningsspråk: Kursen ges på svenska

Syfte
Syftet med kursen är att förmedla nationella och
internationella kunskaper i drift och underhåll av vägar och
gator. Tyngdpunkten har lagts på några drift- och
underhållsfrågor som utvärdering av bärighet, olika typer av
materialkontroller samt mätmetoder för dokumentation av
nedbrytning av vägar. Dessa områden behandlas därför mera
ingående. Syftet är vidare att fördjupningar görs i ämnet
Pavement Management Systems (PMS). Frågeställningar kring
återanvändning av vägöverbyggnadsmaterial, vinterväghållning
och miljöfrågor vid underhåll av vägar redovisas och
diskuteras.

Mål
Kunskap och förståelse
För godkänd kurs skall studenten

Redogöra för hur olika hjälpmedel för att bestämma vägens
tillstånd (lasermätbil, fallvikt och georadar) kan användas för
underhållsplanering
Förklara principerna för hur vinterväghållning prioriteras
mellan olika objekt
Förstå vattnets inverkan på nedbrytning av vägar
Analysera och förstå mekanismen bakom nedbrytning av
vägar
Förstå trafikens effekter på olika typer av vägslitage
Redogöra för skillnader mellan drift och underhåll av gator
och vägar


Färdighet och förmåga
För godkänd kurs skall studenten

Utveckla och använda ett PM-system på objektsnivå för att
välja optimal, kostnadseffektiv underhållsstrategi baserat på
samhällsekonomiska grunder
Utföra en bärighetsutredning inklusive utvärdering av
resultat från fallviktsmätningar
Motivera och argumentera för olika underhållstrategier och
deras samhällsekonomiska konsekvenser för både experter och
lekmän
Utföra en skadekartering på belagda vägar och föreslå
lämpliga åtgärdsplaner


Värderingsförmåga och förhållningssätt
För godkänd kurs skall studenten
Förstå betydelsen av systematiskt underhåll och analysera
information som används i underhållsplaneringssystem och värdera
resultatens reliabilitet utifrån tillgänglig information

Kursinnehåll
Nationella och internationella kunskaper i drift och underhåll
av vägar och gator med tyngdpunkten på några drift- och
underhållsfrågor som utvärdering av bärighet och
bärighetsurtedningar
Olika typer av materialkontroller samt mätmetoder för
dokumentation av nedbrytning av vägar och gator
Fördjupningar görs även i ämnen nedbrytningsmodeller och
Pavement Management Systems (PMS). Jämförelse av utdata från
olika nedbrytningsmodeller
Insamling av basdata till PMS samt simulering av effekter av
olika valda underhållsåtgärder kommer att tas upp i en
cost/benefit modell
Mekanismen och bakomliggande orsaker till olika
beläggningsskador diskuteras i teori och praktik
Klimatfaktorers inverkan på vägslitage och nedbrytning
Skadekartering av asfaltbeläggningar. Okulär besiktning av
skador på belagda vägar
Frågeställningar kring återanvändning av
asfaltbeläggningar, metoder och analyser behandlas i kursen
Alternativa vägöverbyggnadsmaterial
Drift och underhåll i Sverige på enskilda objekt och på
nätverksnivå
Vinterväghållning inom kommuner och på landsbygden
Olika upphandlingsformer för drift och underhåll.
Funktionskrav på vägar
Miljöfrågor vid underhåll av vägar redovisas och
diskuteras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg på kursen krävs godkända inlämningar av två projektuppgifter samt en hemuppgift med krav på muntlig och skriftlig redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VTVA45 Väg- och järnvägsteknik eller VVBF20 Vägbyggnad


Förutsatta förkunskaper: VVBF20 Vägbyggnad eller VVBF Vägkonstruktion och produktionsplanering, VVBN10 Vägbyggnadsteknik, VGTF05 Geoteknik och VTVN01 Utformning av vägar.
Begränsat antal platser: Nej
Kursen överlappar följande kurser: VTVF55
Kurslitteratur

Ullidtz, Per: Pavement analysis. Elsevier, 1987, ISBN: 0-444-42817-8.
Ralph Haas, W. Ronald Hudson, John Zaniewski: Modern Pavement Management. Krieger Publishing Company, 1994, ISBN: 0-89464-588-9.
Lars-Göran Wågberg: I valet & kvalet: handbok för val av beläggningsåtgärd. Svenska kommunförbundet, 2001, ISBN: 9172890096.
Lars-Göran Wågberg: Bära eller brista. Handbok i tillståndsbedömning av belagda gator och vägar, Handbok i tillståndsbedömning av belagda gator och vägar. Svenska kommunförbundet, 2003, ISBN: 9172891726.


Kontaktinfo och övrigt
Kursansvarig: Ebrahim Parhamifar, Ebrahim.Parhamifar@tft.lth.se
Kursansvarig: Sven Agardh, Sven.Agardh@tft.lth.se
Hemsida: http://www.tft.lth.se
Övrig information: Kursen ges i Lund. I kursen ingår inslag av ingenjörsfärdigheter i form av skriftligt och muntligt redovisning av en fördjupningsrapport inom ett för vägbyggnad relevant ämne.



