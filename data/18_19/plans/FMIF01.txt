

Kursplan för
Miljösystemanalys: Management för hållbar utveckling
Environmental System Studies: Management for Sustainable Development
FMIF01, 6 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: I3
Undervisningsspråk: Kursen ges på svenska

Syfte
Många civilingenjörer kommer att verka i chefspositioner eller
som projektledare i större företag, ofta med internationell
marknad och tillverkning/verksamhet. Med en chefsposition följer
även ett personligt ansvar för t ex miljöfrågor. Ett
självklart krav på en sådan medarbetare är ett proaktivt
förhållningssätt, och därmed förmågan att ”tänka efter
före”.

Mål
Kunskap och förståelse
För godkänd kurs skall studenten

Översiktligt kunna beskriva väsentliga miljö- och
resursproblem i relation till det moderna industrisamhällets
krav.
Kritiskt kunna belysa begreppet hållbar utveckling.
Kunna beskriva och diskutera grundläggande begrepp i
miljörätt och relatera dem till konsekvenser för företag och
organisationer.
Kunna beskriva och diskutera miljöekonomiska begrepp och
styrmedel.
Kunna beskriva och kritiskt belysa grunderna för
näringslivets metoder att möta lagstiftning och kunskapskrav inom
miljö- och resursområdet.


Färdighet och förmåga
För godkänd kurs skall studenten

Kritiskt kunna granska styrkor och svagheter hos olika metoder
för miljöarbete i företag och organisationer.
Kunna formulera en problemställning med relevans för kursens
syfte som följs upp i en analys som redovisas i en
välstrukturerad uppsats med korrekt käll- och språkhantering,
kunna muntligt redovisa denna, samt kunna granska och diskutera
andras arbeten.


Värderingsförmåga och förhållningssätt
För godkänd kurs skall studenten

Kunna identifiera och diskutera ett företags ansvar och roll i
ett hållbarhetsperspektiv och relatera dessa till samhällets
krav.


Kursinnehåll
Beskrivning av miljöproblem med stor geografisk räckvidd och
deras konsekvenser på kort och lång sikt.
Resursbegränsningar (och möjligheter) i relation till det
moderna industrisamhällets krav (ändliga och förnybara resurser,
m.m).
Kritisk belysning av begreppet hållbar utveckling. Introduktion
till ett livscykelperspektiv på tjänster och produkter.
Principiell översikt över miljöjuridik, kopplat till
miljöproblemen: internationella konventioner och hur dessa kopplas
till lagstiftning på EU- respektive nationell
nivå. Ansvar/delegation i företag inom miljö/hälsa.
Introduktion till miljöekonomi samt politiskt bestämda
styrmedel inom området miljö och energi (ekonomiska,
administrativa samt blandformer).
Näringslivets metoder att möta lagstiftning och kundkrav bl a
via ISO 14 000-familjen: miljöledning, miljömärkning,
hållbarhetsredovisning, livscykelanalys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt obligatorisk dugga; godkänt resultat krävs på båda. Ett projektarbete, som redovisas muntligt och skriftligt, i grupper om 4-5 studenter. Obligatoriska seminarier och gästföreläsningar förekommer. Tentamen och projekt bedöms var för sig och i slutbetyget ges projektet vikten 1/3 och tentamen/dugga 2/3.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Projekt. 
Antal högskolepoäng: 2. Betygsskala: UG.  Prestationsbedömning: Godkänt projekt 
Kod: 0213. Benämning: Tentamen. 
Antal högskolepoäng: 4. Betygsskala: UG.  Prestationsbedömning: Godkänd skriftlig tentamen 
Antagningsuppgifter
Förutsatta förkunskaper: Minst 90 högskolepoäng inom utbildningen.
Begränsat antal platser: Nej
Kursen överlappar följande kurser: FMI031, FMIA01, FMIF20, FMIF35, FMI065, FMIF05, FMIF10, FMIF15, FMIF45, FMIF50
Kurslitteratur

Ammenberg, J: Miljömanagement: miljö- och hållbarhetsarbete i företag och andra organisationer. Studentlitteratur, 2012. Eller senare upplaga.
Naturvårdsverkets årliga uppföljning av de svenska miljömålen. Senaste upplagan; eller annan dokumentation/uppföljning av miljömålsarbetet.
Naturvardsverkets hemsida (grundläggande mljökunskap) - eller motsvarande.
Ytterligare litteratur kan tillkomma, t ex rapporter och vetenskapliga översiktsartiklar.


Kontaktinfo och övrigt
Kursansvarig: Per Svenningsson, per.svenningsson@miljo.lth.se
Hemsida: http://www.miljo.lth.se



