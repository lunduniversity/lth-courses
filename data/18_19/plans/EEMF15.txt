

Kursplan för
Sensorer och mätteknik
Sensors and Measurements
EEMF15, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: BME3
Undervisningsspråk: Kursen ges på svenska

Syfte
Mätteknik och sensorer kommer in inom i princip alla
verksamhetsområden för en civilingenjör, inte minst för en inom
Medicin och Teknik. Det kan t.ex. röra sig om detaljerade studier
av signaler från nervceller i hjärnan, detektering av ljus i
optiska fibrer eller övervakning fysiologiska parametrar hos en
patient. Framtagning av nya mätmetoder och givare sker i en allt
snabbare takt där utvecklingen inom inte minst
mikrosystemteknik-området spelar en stor roll. Exemplen är många
där sensorer är en förutsättning för ökad säkerhet, minskad
miljöpåverkan och effektivare energianvändning. Ytterligare ett
område där sensorer väntas få stor betydelse är Virtual
Reality (t ex fjärroperationer inom medicin och simulatorer).

Mål
Kunskap och förståelse
För godkänd kurs skall studenten

ha kunskap om olika mätmetoder och deras uppbyggnad för
mätning av spänning, ström, impedans, tid, frekvens och
frekvensspektra
ha förståelse för begränsningar hos mätmetoder för att
undvika mätfel
ha översiktlig kunskap om olika sensorers uppbyggnad,
egenskaper och begränsningar för mätning av fysikaliska, kemiska
och bio-kemiska storheter.
kunna välja lämplig mätmetod och instrument i en given
mätuppgift samt utföra mätningar.


Färdighet och förmåga
För godkänd kurs skall studenten

ha fått erfarenhet av experimentellt arbete
kunna kommunicera resultat från laborativa experiment
skriftligt
tillägna sig och sovra i information ur ett större material,
t ex lärobok eller labmaterial, med begränsad läsanvisning.


Värderingsförmåga och förhållningssätt
För godkänd kurs skall studenten

ha förmåga att bedöma mätresultat för att minimera risken
för mätfel och feltolkning.


Kursinnehåll
Grundläggande mättekniska begrepp. Analoga och digitala
oscilloskop, multimetern, impedansmätning med brygg- och
spänning/ström-metoder, tid- och frekvensmätning med
universalräknare, mätning av frekvensspektra med FFT-analysator
(FFT-Fast Fourier Transform). Uppbyggnad av mätsystem. Kursen
behandlar även de vanligaste givarna för mätning av fysikaliska,
kemiska och biokemiska mätstorheter inom process- och
verkstadsindustri, medicin och samhälle. I kursen diskuteras även
möjligheterna och funktionen med mikro och nanosensorer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyget 3 krävs godkänt på följande moment: Laborationer med tillhörande kontrollfrågor, Praktiskt prov samt redovisning av projekt. Högre betyg kan erhållas vid skriftlig tentamen. Omtentamen enligt överenskommelse.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: ETE115 /EITF90 Ellära och elektronik
Begränsat antal platser: Nej
Kursen överlappar följande kurser: BMEF15, BMEF05, ESSF10
Kurslitteratur

Carlsson, Johansson: Elektronisk mätteknik.
Labkompendium.


Kontaktinfo och övrigt
Kursansvarig: Lars Wallman, lars.wallman@bme.lth.se
Hemsida: http://www.bme.lth.se



