

Kursplan för
Sinnesbiologi
Sensory Biology
EXTN30, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Valfri för: BME4, N4
Undervisningsspråk: Kursen ges på engelska

Syfte
Kursen skall ge kunskaper för fördjupade studier och för
verksamhet inom framför allt det kemisk-biologiska-biomedicinska
området.

Mål
Kunskap och förståelse
För godkänd kurs skall studenten

ha teoretisk kännedom om den molekylära basen för
sinnescellers funktion
ha teoretisk kännedom om sinnesorganens funktion och
informationsbehandlingen i nervsystemet för samtliga olika sinnen
och hos olika djurgrupper
ha teoretisk kännedom om sinnenas betydelse för djurens
beteenden, kommunikation och navigation.


Färdighet och förmåga
För godkänd kurs skall studenten
ha praktisk laborativ färdighet i viktiga experimentella
metoder för studier av djurens sinnen och
omvärldsorientering.

Kursinnehåll
Kursen behandlar syn och annan ljusreception, lukt, smak,
hörsel, balanssinne, mekanoreception, elektroreception,
magnetoreception samt sinnen för temperatur och infraröd
strålning. Samtliga sinnen studeras jämförande över djurriket.
Under kursens gång beskrivs och används metoder av fysiologisk,
etologisk och humanpsykofysisk natur. Kursen består av en serie
avsnitt som teoretiskt och laborativt behandlar olika
organisationsnivåer, samt ett avslutande projektarbete. Avsnitten
är:
- Sinnescellernas cell- och molekylärbiologi.
- Sinnesorganens funktion.
- Nervsystemets struktur samt dess behandling och integration
av sinnesinformation.
- Sinnesbiologiska aspekter på djurens anpassning, beteende
och samspel i naturen (sinnesekologi).
- Individuella projektarbeten där teoretiska och praktiska
kunskaper tränas och fördjupas. Detta avsnitt avslutas med ett
heldagssymposium.

Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Undervisningen utgörs av föreläsningar, gruppseminarier, demonstrationer, laborationer och projektarbeten. Arbete i grupp syftar bl.a. till att söka information, lösa problem och tillämpa kunskaperna. De individuella projekten syftar även till att stärka förmågan till skriftlig och muntlig redovisning. Deltagande i laborationsundervisning och därmed integrerad annan undervisning är obligatoriskt. Examination sker av såväl teoretiska som laborativa moment vid flera tillfällen under kursens gång. För godkänt betyg på hela kursen krävs godkänt resultat på poänggivande moment (tentamina och projektrapport), godkända laborationsrapporter, samt deltagande i alla obligatoriska moment. Slutbetyget avgörs genom en sammanvägning av resultaten på poänggivande moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Teori. 
Antal högskolepoäng: 10. Betygsskala: UV.  Prestationsbedömning: Skriftlig tentamen. 
Kod: 0214. Benämning: Laborationer och obligatoriska moment. 
Antal högskolepoäng: 5. Betygsskala: UG.  Prestationsbedömning: Godkända laborationer. 
Antagningsuppgifter
Förkunskapskrav:
EXTA70 Cellens biologi och EXTG50 Människans fysiologi


Begränsat antal platser: 4
Urvalskriterier: Antal poäng som har uppnåtts eller tillgodoräknats på programmet.
Kursen överlappar följande kurser: TEK083
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart se Biologisk grundutbildnings webbsida, http://www.biol.lu.se/biologi.


Kontaktinfo och övrigt
Kursansvarig: Dan-E. Nilsson, Dan-E.Nilsson@biol.lu.se
Hemsida: http://www.biologi.lu.se/utbildning/grund-och-avancerad-utbildning/kurser/kurser-avancerad-niva/biologiska-kurser-pa-avancerad-niva-for-teknologer
Övrig information: Kursen samläses med BIOR20, som ges av Biologiska institutionen. Följer inte läsperiodsindelningen.  



