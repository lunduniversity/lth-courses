

Kursplan för
Energianvändning och termisk komfort i byggnader
Energy Use and Thermal Comfort in Buildings
AEBF10, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Energi- och miljöeffektiva byggnader. 
Obligatorisk för: MEMB1
Undervisningsspråk: Kursen ges på engelska

Syfte
Kursen syftar till att introducera centrala koncept för
utformning av energi- och miljöeffektiva byggnader med mycket låg
energianvändning eller med nollenergilösningar, i kalla klimat.
Kursen ger en överblick över de parametrar som beskriver
prestanda och målsättningar för byggnader samt ger en
fördjupning av väsentliga klimatparametrar.
Kursen syftar också till att ge förståelse för och övning i
strategier och metoder som syftar till låg energianvändning och
hög termisk komfort i byggnader. Syftet är även att ge en
förståelse för möjligheter och begränsningar att uppnå
energi- och miljöeffektiva byggnader.

Mål
Kunskap och förståelse
För godkänd kurs skall studenten

visa djup förståelse kring viktiga energiaspekter och koncept
för byggnader, på lokal och global nivå;
förstå och kritiskt kunna diskutera centrala
frågeställningar relaterade till energieffektivitet och
energianvändning i byggnader för kalla klimat;
Förstå allmänna såväl som specifika principer och viktiga
strategier vad gäller passiv klimatisering för byggnader i kalla
klimat;
Förstå betydelsen av nyckelfaktorer för byggnader, inom
regelverk, funktionskrav i relation till uppsatta mål för termisk
komfort och energianvändning i byggnader;
Visa djup förståelse för skillnaden mellan olika
beräkningsverktyg (handberäkning, stationär beräkning, dynamisk
simulering).


Färdighet och förmåga
För godkänd kurs skall studenten

kunna beskriva och diskutera viktiga koncept och strategier
relaterat till energianvändning på global, lokal och
byggnadsnivå;
kunna använda strategier för lågenergibyggnader i kalla
klimat med särskild fokus på energibesparing, passiva
soltillskott och solavskärmning etc;
kunna diskutera klimataspekter och integrera strategier för
att minska energianvändning och öka termisk komfort i
byggnader;
på ett klokt sätt kunna använda verktyg för termiska
aspekter vid utformning av byggnader, för att analysera
energiprestanda som stöd för beslut om byggnadsutformning;
kunna föreslå lämpliga designstrategier (verbalt och
grafiskt), koncept och åtgärder utifrån det lokala klimatet och
uppsatta mål och påverka byggnadsutformningen genom att använda
fakta och kunskaper samt med stöd av använda verktyg
(handberäkningar, stationära metoder, dynamiska
simuleringar).


Värderingsförmåga och förhållningssätt
För godkänd kurs skall studenten

kunna visa en medvetenhet kring nyckelfaktorer relaterat till
energianvändning i byggnader, på lokal och global nivå;
känna till och kunna bedöma centrala koncept och
spjutspetsexempel inom energi- och miljöeffektiva byggnader;
visa förmåga att kunna identifiera relevant forskning,
tillämpade konsultuppgifter och regelverk inom området
energieffektiva byggnader och termisk komfort.


Kursinnehåll
Kursen inleds med en översikt av målen för programmet med ett
globalt perspektiv på miljöaspekter, energibehov och
naturresurser, direktiv och mål, policy, incitament samt
fuktsäkerhetsarbete (tillsammans med VBFF05, Moisture Safety
Design, första veckan).
Kursen fortsätter med föreläsningar och övningar om
strategier och metoder för låg energianvändning och hög termisk
komfort i byggnader. Teman som tas upp är krav gällande
energiprestanda och termisk komfort, grunder i värmeöverföring,
termiska komfortparametrar, klimatskalets prestanda, energibalans i
byggnader, grundläggande termiska beräkningar och simuleringar.
Olika lågenergikoncept diskuteras och exemplifieras genom vunna
erfarenheter från befintliga byggnader, för att ge en
förståelse för möjligheter och begränsningar för energi- och
miljöeffektiva byggnader.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg baseras till 70% på tentamensresultat och till 30% på utförande relaterat till övningar och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Övningsuppgift. 
Antal högskolepoäng: 3. Betygsskala: UG.  Prestationsbedömning: Examination baserad på skriftlig rapport enligt givna specifikationer.  Delmomentet omfattar: Övningsuppgift i 2 delar: 1) Beräkning av energibehov baserat på förenklad stationär metod. 2) Beräkning av energibehov och termisk komfort med dynamiskt simuleringsprogram.  
Kod: 0212. Benämning: Skriftlig tentamen. 
Antal högskolepoäng: 4,5. Betygsskala: TH.  Prestationsbedömning: Examination baserad på den skriftliga tentamen.  Delmomentet omfattar: Skriftlig examination av hela kursen. 
Antagningsuppgifter
Begränsat antal platser: Nej
Kurslitteratur

Till kursen finns tillgång till ett elektroniskt kursbibliotek via kurshemsidan.
Lechner, Norbert: Heating, Cooling, Lighting, Sustainable Design Methods for Architects. Wiley, 2014, ISBN:  978-1-118-58242-8.


Kontaktinfo och övrigt
Kursansvarig: Maria Wall, maria.wall@ebd.lth.se
Lärare: Henrik Davidsson, henrik.davidsson@ebd.lth.se
Lärare: Jouri Kanters, jouri.kanters@ebd.lth.se
Lärare: Niko Gentile, niko.gentile@ebd.lth.se
Hemsida: http://www.ebd.lth.se/master



