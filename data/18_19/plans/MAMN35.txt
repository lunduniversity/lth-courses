

Kursplan för
Riskanalysmetoder för hälsa- och miljöområdet
Risk Analysis Methods for Health and Environment 
MAMN35, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Obligatorisk för: RH4-rh
Valfri för: BME4, Pi4, W4
Undervisningsspråk: Kursen ges på svenska

Syfte
Kursen syftar, tillsammans med tidigare kurser, till att
studenten skall få möjlighet att tillgodogöra sig grunderna för
och metoder för genomförande av riskanalys inom områdena Hälsa
och Miljö. Vidare syftar kursen till att utgöra en bas för
fortsatta studier inom riskhanteringsområdet.

Mål
Kunskap och förståelse
För godkänd kurs skall studenten
• Kunna förklara olika begrepp som används för
riskanalyser inom hälsa och miljö.
• Kunna beskriva hur osäkerhet i en riskanalys påverkar hur
risken uppfattas och bedöms.
• Kunna identifiera risker inom system relaterade till hälsa
och miljö.
• Kunna beskriva riskanalysmetoder för system relaterade till
hälsa och miljö.
• Kunna analysera sådana system och kunna beräkna relevanta
riskmått.
• Ha kännedom om aktuellt forsknings- och utvecklingsarbete
inom riskanalysområdet med koppling till hälsa och miljö.
• Ha kännedom om aktuell lagstiftning inom hälsa och miljö
kopplat till riskanalyser.

Färdighet och förmåga
För godkänd kurs skall studenten
• Kunna använda metoder och verktyg för osäkerhetsanalys
så som Monte Carlo simulering och känslighetsanalys samt kunna
tillämpa dem vid riskanalys i en ny situation.
• Kunna värdera innehåll i existerande riskanalyser.
• Kunna bedöma rimligheten i indata och beräknat resultat när
kunskapsläget är osäkert.
• Skriftligen och muntligen kunna redogöra för och diskutera
innebörden av en genomförd riskanalys.
• Kunna tillgodogöra sig material i vetenskapliga publikationer
som är relevanta för riskanalys inom områdena hälsa och
miljö.
• Visa förmåga till lagarbete och samverkan i grupparbete.
• Visa förmåga att planera och med adekvata metoder genomföra
projektuppgifter med fokus på bedömning av risker.

Värderingsförmåga och förhållningssätt
För godkänd kurs skall studenten
• kunna bedöma lämpligheten för olika riskanalysmetoder
beroende på problemets art och inom ramen för områdena hälsa
och miljö.
• kunna genomföra analyser på ett sätt som beaktar såväl
vetenskapliga som samhälleliga och etiska aspekter.

Kursinnehåll
De övergripande momenten i kursen riskanalysmetoder utgörs av
introduktion till området med en översikt av riskanalysområdet
för hälsa och miljö samt olika begrepp och metoder för att
kunna bedöma och utföra riskanalys inom områdena hälsa och
miljö.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen är en sammanvägning mellan resultat på ingående duggor, en skriftlig tentamen och de projektuppgifter som ingår. Tentamen består av både teorifrågor och frågor av problemlösningskaraktär. Godkända seminarium och laborationer krävs för godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Riskanalysmetoder. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen  Delmomentet omfattar: De övergripande momenten i kursen utgörs av introduktion till området med en översikt av riskanalysområdet för hälsa och miljö, osäkerhetsanalys, samt riskanalysmetodik inom områdena Hälsa och Miljö.  
Kod: 0218. Benämning: Projektuppgifter samt seminarium. 
Antal högskolepoäng: 3. Betygsskala: UG.  Prestationsbedömning: Godkända projektuppgifter som utförs i grupp  Delmomentet omfattar: Godkända projektuppgifter som utförs i grupp. Delmomentet omfattar: Under kursens gång skall två projektuppgifter genomföras. Dessa uppgifter löses i grupp. Till projektuppgifterna finns handledning tillgänglig för konsultation. Projektuppgifterna innehåller relevanta frågeställningar inom områdena Hälsa och Miljö. Projektuppgifterna redovisas skriftligt och muntligt. Deltagande i seminarium. 
Antagningsuppgifter
Förkunskapskrav:
Grundkurs i statistik om minst 7,5hp 


Begränsat antal platser: Nej
Kursen överlappar följande kurser: VBR180
Kurslitteratur

Kompendium i miljötoxikologi för miljötoxikologikurs på kemitekniklinjen. Avd för yrkes- och  miljömedicin. Universitetssjukhuset i Lund, 2002. Version 1.12.2002. sid 3-12, 21-40 och 123-127.
Vetenskaplig artikel. Künzli, N. m fl: Public-health impact of outdoor and traffic-related air pollution: a European assessment. 2000. The Lancet, Vol 356, pp 795-783, 2000.
Öberg, T.: Miljöriskanalys. Studentlitteratur, 2009.
Utdelat material under kursen.


Kontaktinfo och övrigt
Kursansvarig: Anders Gudmundsson, anders.gudmundsson@design.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



