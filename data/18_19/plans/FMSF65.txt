

Kursplan för
Försöksplanering
Design of Experiments
FMSF65, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Huvudområde: Teknik. 
Alternativobligatorisk för: W3
Valfri för: BME4, D4, E4, F4, F4-bm, MLIV1, MWIR2, N4, Pi4-biek
Undervisningsspråk: Kursen ges på engelska

Syfte
Detta är en grundkurs i planering av försök och analys av
data från dessa försök. Den riktar sig till ingenjörer,
fysiker, kemister och forskare från andra områden, såsom
bioteknik och biologi. Kursen omfattar de typer av experiment som
är vanliga inom industrin. Dess syfte är att lära ut hur man
planerar, designar och genomför experiment på ett effektivt
sätt och hur man analyserar resultatet för att dra objektiva
slutsatser. Problemområden inom både design och statistisk analys
diskuteras. Tillfällen att använda de principer som lärs ut i
kursen dyker upp inom alla stadier av ingenjörsarbete och
vetenskaplig forskning, inklusive teknologiutveckling, design och
utveckling av nya produkter, processutveckling och förbättring
av tillverkningsprocesser. Tillämpningar från olika områden
inom ingenjörsvetenskaperna (t.ex. kemisk, maskin, elektro,
material, industriell) förekommer under hela kursen.

Mål
Kunskap och förståelse
För godkänd kurs skall studenten

kunna förklara och använda grundläggande metoder inom
faktoriella försök,
kunna förklara och använda grundläggande metoder inom
variansanalys med fixa och slumpmässiga effekter,
regressionsanalys och kovariansanalys.


Färdighet och förmåga
För godkänd kurs skall studenten

kunna planera ett faktoriellt försök,
kunna föreslå vilken försöksplan som skall användas på
ett givet problem,
kunna strukturera och analysera datamaterial med hjälp av
datorprogram och kritiskt granska resultatet,
redogöra för lösningarna av statistiska problem skriftligt i
rapporter och muntligt vid seminarier.


Kursinnehåll
Ensidig indelning med fixa och slumpmässiga effekter. Simultana
konfidensintervall. Förutsättningar för variansanalys:
transformationer, modellkontroll, residualanalys.
Flerfaktorförsök med fixa, slumpmässiga och blandade effekter.
Additivitet och samspel. Fullständiga och ofullständiga försök.
Randomiserade block, romersk kvadrat och confounding.
Regressionsanalys och kovariansanalys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkänd projektrapport och obligatorisk närvaro på datorlaborationerna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen 
Kod: 0217. Benämning: Projektarbete. 
Antal högskolepoäng: 2. Betygsskala: UG.  Prestationsbedömning: Projekt med skriftlig rapport 
Kod: 0317. Benämning: Laborationer. 
Antal högskolepoäng: 0,5. Betygsskala: UG.  Prestationsbedömning: Datorlaborationer 
Antagningsuppgifter
Förkunskapskrav:
FMSF20/FMSF25/FMSF45/FMSF50/FMSF55/FMSF70/FMSF75 Matematisk statistik allmän kurs eller både FMAB30/FMAB35 Flerdimensionell analys och FMAA20/FMAB20 Linjär algebra


Förutsatta förkunskaper: Grundläggande matematisk statistik och programmeringsvana.
Begränsat antal platser: Nej
Kursen överlappar följande kurser: FMS072, MASC05
Kurslitteratur

Box, Hunter, and Hunter: Statistics for experimenters, Design, Innovation, and Discovery, 2nd Edition. Wiley, 2005, ISBN: 978-0-471-71813-0.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fms072/
Övrig information: Bytt kurskod från FMS072. Kursen ges även vid naturvetenskaplig fakultet med kurskoden MASC05.



