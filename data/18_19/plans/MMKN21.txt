

Kursplan för
Konstruktion i termoplastiska material
Design in Thermoplastic Materials
MMKN21, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: M4-pu, MD4
Undervisningsspråk: Kursen ges på begäran på engelska

Syfte
Kursen ska med stöd av de senaste forskningsrönen ge kunskap
och insikt gällande konstruktion och tillverkning med
termoplaster. Kunskapen omfatta materialkännedom, konstruktiv
utformning och tillverkningsmetoder för termoplastiska material.
Kursdeltagaren ska också ges kunskaper om grundläggande
kostnadsanalys. Hållbar utveckling utgör ett viktigt fundament i
kursen. Fokus ligger på bioplaster, energieffektiv produktion och
att konstruera för materialåtervinning. Likaså behandlas
plasters roll ur ett samhällsperspektiv.
Inom respektive teknikområde behandlas såväl kvalitativa som
kvantitativa metoder. Efter godkänd kurs ska kursdeltagaren aktivt
kunna delta i utveckling och tillverkning av nya
termoplastprodukter och att kunna vidareutveckla produkter där
termoplaster ersätter konventionella material för att nå
förbättrade egenskaper.

Mål
Kunskap och förståelse
För godkänd kurs skall studenten
 

utifrån en given principlösning kunna föreslå lämpligt
plastmaterial
utifrån en given principlösning kunna föreslå lämplig
konstruktionslösning
utifrån vald konstruktionslösning kunna föreslå lämplig
produktionsmetod
utifrån val av material, konstruktionslösning och
tillverkningsmetod kunna beräkna kostnader
inför en industriell uppdragsgivare eller motsvarande muntligt
och skriftligt, självständigt eller i grupp, kunna redovisa
resultatet från ett konstruktionsprojekt - i form av resultat och
process

 

Färdighet och förmåga
För godkänd kurs skall studenten
 

självständigt eller i grupp, med hjälp av publika
materialdatabaser, kunna ta fram och analysera olika
materialförslag för aktuell produkt
självständigt eller i grupp kunna utarbeta en unik
konstruktionslösning
självständigt eller i grupp kunna göra en grundläggande
formfyllnadssimulering och göra en enkel analys av förloppet och
dess konsekvenser
självständigt eller i grupp kunna kommunicera, muntligt och i
skrift, framtagen konstruktionslösning för en industriell
uppdragsgivare eller motsvarande

 

Värderingsförmåga och förhållningssätt
För godkänd kurs skall studenten

med ett forskningsmässigt förhållningssätt kunna reflektera
över framtagna material-, konstruktions- och
tillverkningslösningar och med detta som grund kunna föreslå
eventuellt behov av ytterligare och/eller alternativa material-,
konstruktions- och tillverkningslösningar
kunna identifiera eventuella behov av fördjupade analyser av
framtagna förslag

 

Kursinnehåll
För att säkerställa att det är aktuella forskningsrön som
presenteras i kursen inbjuds externa föreläsare med
forskningsanknytning. Under kursen får studenterna ta del av de
senaste nyheterna inom termoplastområdet, som underlag för att
lära sig att göra självständiga och kritiska bedömningar.
Kursen består av föreläsningar, övningar och projektarbete.
Studiebesök hos industrier med olika tillverkningstekniker
genomförs. Kursen inleds med en genomgång av aktuella bas-,
konstruktions- och avancerade plaster. Utgångspunkten är
materialens egenskaper och pris, för att ge en insikt om de
termoplaster som idag finns tillgängliga på marknaden. Därefter
följer en beskrivning av de vanligaste tillverkningsmetoderna för
termoplaster (formsprutning, vakuumformning, extrudering,
formblåsning m.fl.) och grundläggande verktygsteknik. Därefter
fokuserar kursen framförallt på konstruktionsaspekter för
termoplaster.
Baserat på dessa kunskaper redovisas hur en kravspecifikation
upprättas som underlag för val av material och hur det konkreta
materialvalet genomförs. Utifrån materialvalet belyses hur den
konstruktiva utformningen tas fram, inte enbart med hänsyn till
funktionella krav utan också med hänsyn till de
produktionsbetingade krav som är så specifika för termoplaster.
Den teoretiska genomgången avslutas med att de specifikt
tillverkningsrelaterade aspekterna beaktas, såsom
tillverkningsmetod, eventuell efterbearbetning och
kostnadsanalys.
Parallellt med teoridelen genomförs ett industrinära
produktutvecklingsprojekt. Utgångspunkten är att även praktiska
moment ska ingå, som tillverkning av formverktyg och prototyp. .
Projektet utförs i grupp om 3-5 studenter per grupp. Projektet
följer momenten: produktanalys och upprättande av
kravspecifikation, val av lämpligt material och lämplig
tillverkningsmetod, framtagning av konstruktiv utformning och
produktionsförberedelser inkluderande kostnadsanalys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För att erhålla slutbetyg krävs godkänd tentamen och godkänt projektarbete. Projektet genomförs i form av ett grupparbete om 3 - 5 studenter per grupp och omfattar momenten: problemanalys och upprättande av kravspecifikation, materialval, konceptgenerering och konstruktiv utformning, produktionsaspekter och kostnadsanalys. I projektarbetet ingår också en projektrapport och avslutande presentation av resultat vid en gemensam redovisning av projekten. Varje delmoment bedöms i poängskalan 0 – 10 poäng. För godkänt delmoment krävs minimum 5 poäng, totalt för projektet 25 poäng. För godkänt projektarbete krävs att alla delmoment godkänts. Maximalt kan 50 poäng erhållas på projektarbetet. Varje medlem i projektgruppen erhåller den för projektresultatet uppnådda poängen. Den skriftliga tentamen behandlar genomgången teori och ger maximalt 50 poäng. För godkänd tentamen krävs minimum 25 poäng. Slutbetyget baseras på uppnådda poäng på de båda kursmomenten.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Skriftlig tentamen. 
Antal högskolepoäng: 3. Betygsskala: UG.  Prestationsbedömning: Godkänd tentamen ger maximalt 50 poäng. För godkänd tentamen krävs minimum 25 poäng.   Delmomentet omfattar: Tentamen avser att individuellt kontrollera kunskaperna i genomgången teori. 
Kod: 0219. Benämning: Projektarbete. 
Antal högskolepoäng: 4,5. Betygsskala: UG.  Prestationsbedömning: Projektet omfattar momenten: analys och upprättande av kravspecifikation, val av lämpligt material och lämplig tillverkningsmetod, framtagning av konstruktiv utformning och kostnadsanalys. I projektarbetet ingår också en projektrapport och avslutande presentation av resultat vid en gemensam redovisning av alla projekten. Varje delmoment, inklusive den gemensamma redovisningen och projektrapporten bedöms i poängskalan 0 – 10 poäng. För godkänt delmoment krävs minimum 5 poäng. För godkänt projektarbete krävs att alla delmoment godkänts, dvs minimum 25 poäng. Maximalt kan 50 poäng erhållas på projektarbetet. Projektet genomförs i form av ett grupparbete med 3 - 5 studenter per grupp. Varje gruppmedlem erhåller den för projektresultatet gemensamt uppnådda poängen.  Delmomentet omfattar: Projektet omfattar momenten: analys och upprättande av kravspecifikation, val av lämpligt material och lämplig tillverkningsmetod, framtagning av konstruktiv utformning och kostnadsanalys. I projektarbetet ingår också en projektrapport och avslutande presentation av respektive projektarbete vid en gemensam redovisning av alla projekten. 
Antagningsuppgifter
Begränsat antal platser: Nej
Kursen överlappar följande kurser: MMKN20
Kurslitteratur

Ulf Bruder: Värt att veta om plast. 2017, ISBN: 978-91-983811-1-5.
Aktuell forskningslitteratur, vetenskapliga artiklar som görs tillgängligt under kursen.
Ulf Bruder: User's Guide to Plastics. Carl Hanser Verlag, 2015, ISBN: 978-1-56990-572-2.


Kontaktinfo och övrigt
Kursansvarig: Katarina Elner-Haglund, katarina.elner-haglund@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



