

Kursplan för
Realtidsprogrammering
Concurrent Programming
EDAF55, 6 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: D3, Pi4-pv
Valfri för: BME5-sbh, C4-pv, E4-pv, F4, F4-pv, M4-me
Undervisningsspråk: Kursen ges på begäran på engelska

Syfte
Datorer förekommer i en allt ökande grad som delkomponenter i
teknisk utrustning där de måste interagera med och styra externa
fysikaliska skeenden i realtid. Kursen ger en insikt i hur sådana
datorsystem fungerar och ger en praktisk erfarenhet av att
programmera denna typ av system.

Mål
Kunskap och förståelse
För godkänd kurs skall studenten

ur tillämpningskrav med parallella och sekvensiella förlopp
kunna identifiera nödvändig programvarustruktur med jämlöpande
aktiviteter
känna till och kunna redogöra för hur trådar exekveras och
synkroniseras i ett realtidssystem.
veta hur dödlägen uppstår och hur man undviker sådana.
känna till de vanligaste metoderna för schemaläggning av
trådar och hur schemaläggningsanalys fungerar.


Färdighet och förmåga
För godkänd kurs skall studenten

kunna utforma reaktiv programvara med jämlöpande aktiviteter
utifrån tillämpningskrav och föreskrivna gränssnitt mot
omgivningen
kunna formulera tids- och resurskrav på ett
realtidssystem.
kunna designa och implementera ett flertrådat styrsystem så
att uppsatta tidskrav klaras.
kunna genomföra enklare dödlägesanalys för ett mindre
system av trådar och delade resurser.
kunna genomföra schemaläggningsanalys för ett mindre system
av trådar.
ha erfarenhet av att utveckla realtidsprogramvara i
projektform.


Kursinnehåll

Exempel på realtidssystem och inbyggda system.
Grundläggande begrepp: jämlöpande processer, synkronisering
och kommunikation, odelbara operationer, ömsesidig
uteslutning.
Semaforer, monitorer, meddelanden.
Uppkomst och analys av dödläge.
In- och utmatning och avbrottshantering.
Tidskrav, prioritering, periodiska processer.
Översikt av schemaläggningsprinciper.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig och består av uppgifter av utredande karaktär samt programmeringsproblem. Slutbetyg i kursen grundar sig på resultatet av den skriftliga tentamen. Projektarbetet syftar till att ge en samlad förståelse av kursens delmoment. Detaljerade föreskrifter angående fullgörande av obligatoriska moment kommer att finnas i kursprogrammet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen i realtidsprogrammering. 
Antal högskolepoäng: 3. Betygsskala: TH.  Prestationsbedömning: Skriftlig tentamen. Slutbetyg på hela kursen baseras på resultatet av den skriftliga tentamen. 
Kod: 0217. Benämning: Obligatoriska moment. 
Antal högskolepoäng: 3. Betygsskala: UG.  Prestationsbedömning: För godkänt betyg krävs godkända laborationer och godkänt projekt.  Delmomentet omfattar: Obligatoriska laborationer och ett obligatoriskt projekt. 
Antagningsuppgifter
Förkunskapskrav:
EDAA01 Programmeringsteknik - fördjupningskurs


Begränsat antal platser: Nej
Kursen överlappar följande kurser: EDA698, EDA040, EDAF85
Kurslitteratur

Kursbok och annat material distribueras under kursens gång genom institutionen.


Kontaktinfo och övrigt
Kursansvarig: Patrik Persson, patrik.persson@cs.lth.se
Hemsida: http://cs.lth.se/edaf55



