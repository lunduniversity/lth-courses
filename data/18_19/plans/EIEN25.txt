

Kursplan för
Kraftelektronik - komponenter, omvandlare, reglering och tillämpningar
Power Electronics - Devices, Converters, Control and Applications
EIEN25, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Valfri för: E4-em, M4-me
Undervisningsspråk: Kursen ges på begäran på engelska

Syfte
Syftet med kursen är att ge en orientering om egenskaperna hos
moderna halvledarkomponenter och passive komponenter som används
för kraftelektroniska omvandlare. Kursen ger också förståelse
rörande funktionen hos kraftelektroniska omvandlare som
likriktare, switchade nätaggregat, växelriktare för
motorstyrning och högspänd likström (HVDC) överföring. Kursen
ger kunskaper rörande reglering av kraftelektroniska omvandlare i
allmänhet och även i speciella tillämpningar där
kraftelektronik används som elektromekaniska drivsystem, såsom
roterande elektriska maskiner, linjärmotorer, högtalare, osv.
Kraftelektronik i kraftsystemtillämpningar är ett annat område
som också behandlas i kursen, där speciellt aktiva nätfilter och
transistorbaserad HVDC undersöks. Projektarbetena syftar till att
ge ett aktivt kunnande inom simulering, experimentellt arbete och
utvärdering av kretsar och system inom området
kraftelektronik.

Mål
Kunskap och förståelse
För godkänd kurs skall studenten
enskilt och skriftligt kunna

analysera och förstå kraftelektroniska kopplingar,
analysera modulationsmetoder (bärvåg och toleransband) för
kraftelektroniska omvandlare,
analysera modeller av elektriska maskiner lämpliga för att
härleda ström-, moment och varvtalsregulatorer.


Färdighet och förmåga
För godkänd kurs skall studenten

uppskatta halvledarförlusterna hos
switchande kraftelektroniska effektomvandlare,
formulera modeller av elektriska maskiner lämpliga för att
härleda ström-, moment och varvtalsregulatorer,
härleda och implementera ström-, moment- och
varvtalsregulatorer för elektriska drivsystem i digitala
signalprocessorer.


Värderingsförmåga och förhållningssätt
För godkänd kurs skall studenten
enskilt kunna

välja komponenter för kraftelektroniska effektomvandlare
baserat på ström- och spänningsnivå samt switch-frekvens,
bedöma egenskaperna hos ett elektriskt drivsystem i
jämförelse med andra, icke-kraftelektroniska alternativ.


Kursinnehåll
Föreläsningar
Switchade nätaggregat, principerna för forward- och
flyback-omvandlare. Likriktare och växelriktare. Modulation av
kraftelektroniska effektomvandlare. Reglering av kraftelektroniska
effektomvandlare. Elektriska maskiner. Regleralgoritmer för
position, varvtal, moment, flöde och ström härleds baserat
på dynamiska modeller av elektriska maskiner och
modulationsmetoder för kraftelektroniska effektomvandlare.
Nätanslutna kraftelektroniska effektomvandlare: aktiva nätfilter,
HVDC överföring samt transistorbaserad HVDC överföring.
Förnyelsebara energisystem. Komponenter: Dioder, bipolära
krafttransistorer, fälteffektkrafttransistorer (MOSFET), insulated
gate bipolar transistors (IGBT), tyristorer, släckbara tyristorer
samt passiva komponenter för kraftelektroniska kretsar.
Egenskaper, begränsningar, driv- och skyddskretsar diskuteras för
respektive komponent. Förlustuppskattningar (beräkningar) och
kylning av kraftelektroniska komponenter och apparater.
Simuleringar
Analys av komponenter och byggblock i det switchade nätaggregatet
och transistorfullbryggan som även undersöks experimentellt vid
laborationer. Simuleringsprogrammet som används är ett
kommersiellt tillgängligt programpaket för simulering av
kraftelektronik.
Hemuppgifter
6 hemuppgifter bestående av beräknings- och simuleringsarbete
täcker kursinnehållet med avseende på elektriska maskiner och
reglering av elektriska drivsystem. Övningstimmarna används för
handledning av dessa hemuppgifter.
Laborativt arbete
Praktiska aspekter på kraftelektronisk reglering av elektriska
drivsystem framhålls vid ett flertal laborationstillfällen och
simuleringsövningar. Experimentell utvärdering av funktionen och
specification för ett switchat nätaggregat och en
transistorfullbrygga.
Projekt
En rapport rörande praktiska aspekter på kraftelektronisk
reglering av elektriska drivsystem inklusive resultat baserade på
hemuppgifterna. En rapport rörande simulering och experimentell
utvärdering av funktionen och specifikation för ett switchat
nätaggregat och en transistorfullbrygga. Totalt två
rapporter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För slutbetyg fordras godkända laborationer och simuleringar som redovisas fortlöpande i rapportform. Individuell skriftlig tentamen (5 tim) av problemlösningstyp med insprängda teorifrågor vid kursens slut.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Kraftelektronik. 
Antal högskolepoäng: 10. Betygsskala: TH.  Prestationsbedömning: Tentamen  Delmomentet omfattar: Tentamen 
Kod: 0218. Benämning: Laborationer och simuleringar. 
Antal högskolepoäng: 5. Betygsskala: UG.  Prestationsbedömning: Godkända laborationer och rapporter.  Delmomentet omfattar: Godkända laborationer och rapporter. 
Antagningsuppgifter
Förutsatta förkunskaper: ESSF01 Analog elektronik, ESS030, ESSF20 Komponentfysik, ESSF15 Elenergiteknik (E) eller MIE012, EIEF35 Elektroteknikens grunder (M) samt FRT010, FRTF05 Reglerteknik, Allmän kurs.
Begränsat antal platser: Nej
Kursen överlappar följande kurser: EIE023, EIE041, EIE015
Kurslitteratur

Alaküla M, Karlsson P: Kompendium i Power Electronics – Devices, Circuits, Control and Applications. IEA, LTH.


Kontaktinfo och övrigt
Kursansvarig: Professor Mats Alaküla, mats.alakula@iea.lth.se
Hemsida: http://www.iea.lth.se/kel/
Övrig information: EIEN25 får inte ingå i examen tillsammans med ETEF10 Kraftelektronik.



