

Kursplan för
Matematisk statistik, allmän kurs
Mathematical Statistics, Basic Course
FMSF75, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Huvudområde: Teknik. 
Obligatorisk för: W3
Undervisningsspråk: Kursen ges på svenska

Syfte
Kursen ska ge studenten grunderna i matematisk modellering av
slumpmässig variation och förståelse för
principerna bakom statistiska analyser. Den ska också ge
studenterna en verktygslåda med de vanligaste modellerna och
metoderna samt förmågan att använda dessa i olika praktiska
situationer.
Kursen fyller två syften. Dels är den en allmänbildningskurs
i matematisk statistik, dels ska den ge en grund för vidare
studier.
Allmänbildningen behövs för den som i sitt yrkesliv inte
nödvändigtvis kommer att syssla med statistiska
analyser dagligen men som kan förväntas behöva genomföra
enklare statistiska tester ibland och presentera resultatet för
sina kollegor. Man förväntas då också kunna läsa och
värdera andras analyser.
Kursen ska också ge en grund för vidare studier,
främst inom försöksplanering och riskhantering.

Mål
Kunskap och förståelse
För godkänd kurs skall studenten

kunna relatera miljöstatistiska frågeställningar om
slumpmässig variation och observerade data till begreppen
slumpvariabler, fördelningar, samband mellan variabler samt
beroende data,
kunna förklara begreppen oberoende, sannolikhet, fördelning,
väntevärde och varians,
kunna beräkna sannolikheten för en händelse samt
väntevärde utifrån en given fördelning,
kunna beskriva grundläggande tekniker för statistisk
slutledning och kunna använda dem på enklare statistiska
modeller.


Färdighet och förmåga
För godkänd kurs skall studenten

kunna konstruera en enkel statistisk modell utifrån ett
problem hämtat ur verkligheten eller från ett insamlat
datamaterial,
kunna granska en statistisk modell och dess förmåga att
beskriva verkligheten,
använda ett beräkningsprogram för simulering och tolkning av
statistiska modeller samt för analys av data,
välja, utföra och tolka en statistisk procedur som besvarar
en given statistisk frågeställning,
kunna använda statistiska termer i tal och skrift,
redovisa en statistisk analys i en teknisk rapport,
granska en statistik analys av ett datamaterial och muntligt
framföra bedömningen.


Kursinnehåll
Kursen innehåller grundläggande begrepp inom
sannolikhetsteori, statistikteori samt sambandsanalys och
tidsserier.
I momentet sannolikhetsteori introduceras begreppen
slumpvariabler och fördelningar för att beskriva variation och
slumpmässiga fenomen vilka oftast är relaterade till
miljöstatistiska problemställningar. Olika fördelningar, såsom
binomial-, poisson-, normal- och lognormalfördelningen, studeras
och begreppen väntevärde och varians för en fördelning
beskrivs. Speciell vikt läggs vid normalfördelningen och dess
egenskap som gränsfördelning. Simuleringar från fördelningarna
görs med hjälp av Matlab. Detta moment omfattar ungefär 2/7 av
kursen.
I statistikteorin utgår vi från observerade data och skattar
parametrar i enkla sannolikhetsmodeller samt beskriver
skattningarnas osäkerhet. Stor vikt läggs vid kopplingen mellan
modell och miljöstatistisk frågeställning samt vilka slutsatser
som kan dras från observerade data. I denna analys används
grundläggande tekniker som konfidensintervall och
hypotesprövning. Detta moment omfattar drygt 2/7 av kursen.
I sambandsanalys (regression) studerar vi hur samband mellan
två variabler kan beskrivas, oftast är sambandet linjärt. En
vanlig miljötillämpning är att den ena variabeln är en
tidsvariabel vilket leder till trendanalys. Vi studerar olika
tekniker för att kunna jämföra och välja bland olika modeller
för samband. Ofta är miljödata som mäts frekvent beroende och
därför introduceras tidsserier med begreppen trend, säsong och
brus. Tekniker, som autokorrelationsfunktion, används för att
beskriva beroendet. En enkel AR(1)-modell för beroende data
introduceras. Detta moment, som vilar tungt på användningen av
Matlab, omfattar knappt 3/7 av kursen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkänd skriftlig rapport av projektarbete samt godkänt färdighetsprov.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Färdighetsprov. 
Antal högskolepoäng: 0,5. Betygsskala: UG.  Prestationsbedömning: Datorbaserat test 
Kod: 0217. Benämning: Tentamen. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen. 
Kod: 0317. Benämning: Projektarbete. 
Antal högskolepoäng: 1,5. Betygsskala: UG.  Prestationsbedömning: Skriftlig projektrapport. 
Antagningsuppgifter
Förkunskapskrav:
Minst 6 högskolepoäng inom kurserna FMAA01/FMAA05 Endimensionell analys, FMAB30/FMAB35 Flerdimensionell analys


Förutsatta förkunskaper: Endimensionell analys, Linjär algebra och Flerdimensionell analys.
Begränsat antal platser: Nej
Kursen överlappar följande kurser: FMS012, FMS032, FMS033, FMS035, FMS086, FMSF20, FMS140, FMSF45, FMSF50, FMSF55
Kurslitteratur

Vännman K: Matematisk statistik. Studentlitteratur.
Lena Zetterqvist och Johan Lindström: Räkna med variation - Ett arbetsmaterial i sannolikhetslära och statistisk inferens. Studentlitteratur, 2017.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fms140/
Övrig information: Bytt kurskod från FMS140. Samarbetslärande i smågrupper under handledning av lärare, diskussion och lösande av övningsuppgifter, självständigt arbete med inlämningsuppgifter, projektarbete i grupper om två med Matlab, före- och efterläsningar.



