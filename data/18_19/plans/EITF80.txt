

Kursplan för
Elektromagnetisk fältteori
Electromagnetic Fields
EITF80, 9 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Teknik. 
Obligatorisk för: E3
Valfri för: D4-dpd
Undervisningsspråk: Kursen ges på engelska

Syfte
Teknologen skall tillägna sig grundläggande kunskaper i
vektoranalys och elektromagnetisk fältteori. Teknologen skall
träna upp en god förmåga att utföra beräkningar på givna
problem.
Teknologen skall erhålla god kännedom om de begrepp som kommer
till användning inom elektrotekniska tillämpningar såsom
exempelvis elektronik, mätteknik och elenergiteknik.
Elektromagnetisk fältteori är grundläggande för all teknik och
all vetenskap som har samband med elektriska, magnetiska och
elektromagnetiska fält.

Mål
Kunskap och förståelse
För godkänd kurs skall studenten

förklara hur elektrisk laddning och elektrisk ström alstrar
och påverkas av elektriska och magnetiska fält,
använda cylindriska koordinater, sfäriska koordinater,
nablaoperatorn, Stokes sats och Gauss sats,
använda samband såsom Coulombs lag, Biot-Savarts lag,
induktionslagen och Maxwells fältekvationer,
förklara begrepp såsom kapacitans, induktans, induktion,
retardation, vågutbredning och antenn.


Färdighet och förmåga
För godkänd kurs skall studenten

utföra beräkningar på givna problem inom elektrostatik,
magnetostatik, kvasistationär och allmän elektromagnetisk
fältteori,
redogöra för hur givna problem inom elektromagnetisk
fältteori kan lösas.


Värderingsförmåga och förhållningssätt
För godkänd kurs skall studenten

beskriva styrkan hos och möjligheterna med en matematisk
modell av den typ som elektromagnetisk fältteori utgör.


Kursinnehåll
Kursinnehållet är vektoranalys, elstatik, magnetostatik,
induktion och allmänt tidsberoende. Exempel på sådant som
behandlas i kursen är divergens, rotation, elektriska fält i
vakuum och material, kondensatorer, ledarsystem, spegling,
Biot-Savarts lag, kraft, induktans, induktionslagen, Maxwells
fältekvationer, plana vågor och antenner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatorisk kontrollskrivning. Skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen. 
Antal högskolepoäng: 6. Betygsskala: TH.  Prestationsbedömning: Skriftligt prov.  Delmomentet omfattar: Vektoranalys och elektromagnetisk fältteori. 
Kod: 0217. Benämning: Kontrollskrivning. 
Antal högskolepoäng: 3. Betygsskala: UG.  Prestationsbedömning: Skriftligt prov.  Delmomentet omfattar: Vektoranalys och elektromagnetisk fältteori. 
Antagningsuppgifter
Förkunskapskrav:
FMAB30 Flerdimensionell analys


Förutsatta förkunskaper: FMAA01 eller FMAA05 Endimensionell analys, FMA420/FMAB20 Linjär algebra.
Begränsat antal platser: Nej
Kursen överlappar följande kurser: ESS050, ETE055, ETEF01, FMFF01, EITF85
Kurslitteratur

David K. Cheng: Field and Wave Electromagnetics (2nd Edition, Pearson New International Edition). Pearson, 2013, ISBN: 1292026561, ISBN: 978-1292026565.


Kontaktinfo och övrigt
Kursansvarig: Buon Kiong Lau, buon_kiong.lau@eit.lth.se
Hemsida: http://www.eit.lth.se/kurs/eitf80
Övrig information: Kursen ingår som en del av ett större block av kurser (E-spåret). Se E-programmets hemsida för en detaljerad beskrivning av hela blocket.



