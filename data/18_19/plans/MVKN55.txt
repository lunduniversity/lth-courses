

Kursplan för
Avancerade förbränningsmotorkoncept
Advanced Combustion Engine Concepts
MVKN55, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: M4-tt
Undervisningsspråk: Kursen ges på begäran på engelska

Syfte
Kursens syfte är att ge en fördjupning i hur moderna
förbränningsmotorer är uppbyggda och att gå igenom avancerade
koncept och metoder.

Mål
Kunskap och förståelse
För godkänd kurs skall studenten

skriftligt redogöra för avancerade Otto och dieselmotorer och
bedöma motortypernas styrkor och svagheter
skriftligt redogöra för alternativa motorkoncept såsom HCCI
och PPC relaterat till konventionella koncept
skriftligt kunna redogöra för olika bränslens påverkan på
motordrift och utsläpp
skriftligt redogöra för motorrelaterad reglerteknik,
mätteknik och värmeöverföringsprocesser


Färdighet och förmåga
För godkänd kurs skall studenten

använda kommersiell programvara för simulering av gasväxling
i förbränningsmotorer
utföra värmefrigörelseberäkning baserat på
cylindertryckmätning
i grupp, med handledning, utföra mätning av cylindertryck som
funktion av vevvinkel på en förbränningsmotor i
laboratorium


Värderingsförmåga och förhållningssätt
För godkänd kurs skall studenten

aktivt deltaga i diskussioner kring inom ämnet relevanta
problem
i skrift kunna presentera analys av utförda motormätningar
och/eller genomförda simuleringar


Kursinnehåll
Under föreläsningarna beskrivs hur man kan extrahera
information om förbränningen ur tryckförloppet i cylindern.
Moderna och avancerade motorkoncept gås igenom såväl som
motorers historiska utveckling. En fördjupning av avancerade
gasväxlingskoncept görs och speciell vikt vid direktinsprutning
av bränslet ges då mycket utveckling har lagts på dessa
komponenter de senaste åren. Nya typer av förbränningsmotorer
såsom HCCI och PPC, som kan sägas vara en blandning av otto- och
dieselmotorerna förklaras ingående. Mättekniker för analys av
motorer såväl som reglerteknik för styrning av motorer
avhandlas. Bränsleaspekter framför allt med tyngdpunkt på
m,otorförbränning men även med avseende på produktion och
miljöknsekvenser diskuteras. Värmeöverföringsprocesser i
motorer beskrivs liksom Waste Heat Recovery. Slutligen ges en
överblick i hur motorer modelleras i utvecklingsarbete.
Laboration kommer att genomföras där PPC förbränning
analyseras. Datorlaborationer kommer också genomföras med syfte
att lära sig identifiera motorkomponenter samt att köra motorer
virtuellt.
Normalt ges minst en gästföreläsning från industrin.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen med skalan underkänt, 3, 4, 5 normalt motsvarande 40, 60 och 80 % av maximal poäng. För att äga rätt att delta i tentamina skall samtliga obligatoriska laborationer ha redovisats och godkänts skriftligt.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MVKN50 Introduktion till Förbrännningsmotorer


Begränsat antal platser: Nej
Kursen överlappar följande kurser: MVK106
Kurslitteratur

Andersson, Johansson, Tunér, Tunestål: Combustion Engines. Ny bok som ges i form av kompendier första året.


Kontaktinfo och övrigt
Kursansvarig: Martin Tunér, martin.tuner@energy.lth.se
Hemsida: http://www.energy.lth.se



