

Kursplan för
Projektlaboration i kemiteknik
Chemical Engineering, Project Laboratory
KETF05, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Huvudområde: Teknik. 
Obligatorisk för: K3
Undervisningsspråk: Kursen ges på begäran på engelska

Syfte
En viktig arbetsuppgift för kemitekniker är att medverka vid
förverkligandet av kemiska reaktioner i såväl stor som liten
skala. Detta arbete fordrar färdigheter i

att ta fram kemiteknisk information
att genomföra en kemiteknisk undersökning och utvärdera
experimentella resultat
att sammanställa och redovisa erhållna resultat inom såväl
löpande projekt som i ett slutdokument
att samverka i grupp kring ett kemitekniskt projekts olika
faser med förberedelse, planering, praktiskt utförande och
redovisning/kommunikation


Mål
Kunskap och förståelse
För godkänd kurs skall studenten

kunna utvärdera, presentera och dra egna slutsatser från
resultat av genomförda experiment
kunna  kritiskt bedöma tillförlitligheten av erhållna
resultat baserat på funna mätdata


Färdighet och förmåga
För godkänd kurs skall studenten

genomföra en kemiteknisk studie inkluderande
informationsinhämtning, försöksplanering, framtagning och
utvärdering av experimentella resultat, samt redovisning i form av
tekniska rapporter och muntlig föredragning


Värderingsförmåga och förhållningssätt
För godkänd kurs skall studenten

kunna utforma och genomföra försök med hänsyn till uppgift
samt gällande säkerhets- och hanteringsbestämmelser


Kursinnehåll
Projektet omfattar en obligatorisk uppgift inom
kemiteknikområdet. Uppgiften, som genomförs gruppvis, skall ge
teknologen träning i att självständigt behandla en kemiteknisk
frågeställning genom litteraturstudium, försöksplanering,
framtagning av experimentella data och utvärdering. Rapportering
sker i form av skriftliga rapporter, vilka redovisas och försvaras
vid muntliga genomgångar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Muntlig och skriftlig redovisning av litteraturstudie, försöksplanering samt genomförda experiment. Slutrapport i skriftlig och muntlig form.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KETF25 Reaktionsteknik, KAKF01 Analytisk kemi och FMSF70/FMS086 Matematisk statistik.
Begränsat antal platser: Nej
Kursen överlappar följande kurser: KTE022, KTE023
Kurslitteratur

Böcker, artiklar och övrig kemiteknikrelaterad litteratur.


Kontaktinfo och övrigt
Kursansvarig: Universitetslektor Mats Galbe, Mats.Galbe@chemeng.lth.se
Kursansvarig: Herje Schagerlöf, herje.schagerlof@chemeng.lth.se
Hemsida: http://www.chemeng.lth.se/ketf05
Övrig information: Direkt efter att kursanmälan är stängd ska val av laborationsuppgift ske.



