

Kursplan för
Engelska för tekniker
English for Engineers
GEMA20, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Fördjupning: Grundnivå, har endast gymnasiala förkunskapskrav.
Externt valfri: A3, B4, BI3, BME4, C4, D4, E4, F2, I4, K4, L4, M4, MD4, N2, Pi4, RH4, V4, W3
Undervisningsspråk: Kursen ges på engelska

Syfte
Kursen riktar sig till studerande vid utbildningsprogram inom
LTH. Målet är att ge ytterligare kommunikativa färdigheter i
engelska.

Mål
Kunskap och förståelse
För godkänd kurs skall studenten

förstå och kunna använda grundläggande vokabulär inom det
tekniska området.
förstå uppbyggnaden av och kunna planera en muntlig
presentation
förstå uppbyggnaden av olika typer av skrivna texter och
kunna planera dem
inse vikten av att använda ett situationsbaserat språk i tal
och skrift
kunna skilja mellan akademiskt, formellt och informellt
språk


Färdighet och förmåga
För godkänd kurs skall studenten

kunna genomföra en muntlig presentation på engelska av ett
känt material
kunna skriva en akademisk uppsats eller en yrkesrelaterad text
och därvid använda ett lämpligt språk
kunna anpassa en text efter målgruppen


Kursinnehåll
Kursen behandlar tekniska texter på engelska för att utvidga
de studerandes vokabulär på det tekniska området. Kursen
behandlar också metoder för muntliga presentationer och för
olika typer av skrivande, såsom rapportskrivande och akademiskt
skrivande. Dessa moment tränas i samband med gruppövningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Följande examinationsformer kan förekomma: muntlig och/eller skriftlig tentamen vid delkursens slut samt fortlöpande examination inom ramen för undervisningen det vill säga genom hemuppgifter, uppsatser och aktivitet vid seminarierna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Engelska B med lägst betyg G eller 3 åk engelska med lägst betyg 3


Begränsat antal platser: 30
Urvalskriterier: Antal poäng som återstår till civilingenjörs- eller arkitektexamen.
Kursen överlappar följande kurser: TNX020
Kurslitteratur

För lista på litteratur och övriga läromedel, se bilaga.


Kontaktinfo och övrigt
Studierektor: Fabian Beijer, fabian.beijer@englund.lu.se
Kursansvarig: Francis Hult, francis.hult@englund.lu.se
Hemsida: http://www.sol.lu.se
Övrig information: LTH-gemensam kurs. Särskilt antagnings- och urvalsförfarande. Undervisningen sker i form av gruppövningar, föreläsningar och seminarier. Kursen ges företrädesvis på engelska men viss användning av svenska kan förekomma i vissa delmoment.



