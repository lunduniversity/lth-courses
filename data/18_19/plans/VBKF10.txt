

Kursplan för
Konstruktionsteknik
Structural Engineering
VBKF10, 6 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: BI2
Undervisningsspråk: Kursen ges på svenska

Syfte
Kursen syftar till att ge en introduktion till byggnadsmekanik
och konstruktionsteknik tillämpad på konstruktionstyper som är
vanliga i byggnader. Kursen ska ge teknologen en insikt och
förståelse för de krav som ställs på bärande konstruktioners
bärförmåga och säkerhet. Vidare ska studenten efter genomförd
kurs kunna analysera och dimensionera enklare bärande
konstruktionselement samt förstå hur en byggnad fungerar utifrån
de ställda kraven. Kursen riktar sig till studenter på
Brandingenjörsutbildningen och är förberedande för kursen i
Brandskyddssystem där konstruktioner dimensioneras med avseende
på brand.

Mål
Kunskap och förståelse
För godkänd kurs skall studenten

Kunna förklara grundläggande begrepp och samband inom
området.
Kunna beskriva principerna för hur olika strukturelement
fungerar.
Kunna beskriva det principiella utseendet av
spänningsfördelningen orsakad av axiell belastning eller böjning
i en balk.
Kunna analysera en byggnads bärande funktion samt de olika
konstruktionselementens funktion.
Kunna beskriva översiktligt hur byggnadsmaterial och bärande
konstruktioner påverkas av brand.
Kunna identifiera relevanta yttre laster som kan påverka en
byggnads bärande funktion.
Visa förståelse för att utformningen av konstruktionselement
och byggnader sker i samverkan mellan konstruktiva krav och andra
aspekter, exempelvis ekonomi, estetik, innemiljö samt aktivt och
passivt brandskydd.


Färdighet och förmåga
För godkänd kurs skall studenten

Kunna välja en lämplig modell för att analysera en enkel
konstruktion.
Kunna beräkna snittkrafter, spänningar och deformationer för
olika bärande element.
Kunna analysera pelare med hänsyn till knäckning.
Kunna dimensionera enklare bärande element med hänsyn till
yttre laster, materialegenskaper och brukarkrav.
Kunna utforma konstruktionslösningar för enklare byggnader
med hänsyn till elementens egenskaper.
Kunna utforma byggnader med hänsyn till
stomstabilisering.
Uppvisa förmåga att skriftligt redogöra för
förutsättningarna som använts vid dimensioneringen av en byggnad
samt skriftligt redovisa resultaten av dimensioneringen.
Kunna kommunicera med konstruktörer och andra aktörer i
byggprocessen


Värderingsförmåga och förhållningssätt
För godkänd kurs skall studenten

Kunna värdera de förutsättningar som använts i
dimensioneringsprocessen och bedöma relevansen av dessa.
Kunna söka och värdera information baserat på uppnådda
kunskaper.


Kursinnehåll

Repetition av kraft- och momentverkan, friläggning och
jämvikt samt begreppen spänning och töjning.
Bernoullis balkteori: Snittkrafter vid balkböjning.
Normalspänning och skjuvspänning vid elastisk böjning av balk.
Deformation vid balkböjning. Statiskt obestämda balkar
(balktabeller).
Pelarknäckning.
Dimensioneringsprinciper, säkerhetsprinciper och laster som
påverkar byggnads- och anläggningskonstruktioner.
Konstruktionsmaterialen stål, trä och betong.
Element i den bärande stommen (balkar, pelare, ramar, analys
av upplagssätt).
Stomstabilisering.
Dimensionering för böjande moment, normalkraft, samtidigt
moment och normalkraft, tvärkraft, deformationer.

I kursen ingår moment som ger träning i redovisningsteknik och
CAD.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga duggor samt inlämningsuppgifter och deltagande i obligatoriskt seminarium.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Inlämningsuppgifter. 
Antal högskolepoäng: 1. Betygsskala: UG.  Prestationsbedömning: Inlämningsuppgifter  Delmomentet omfattar: Hela kursinnehållet 
Kod: 0218. Benämning: Dugga 1. 
Antal högskolepoäng: 2,5. Betygsskala: TH.  Prestationsbedömning: Skriftlig tentamen  Delmomentet omfattar: Kursinnehåll från första kursdelen 
Kod: 0318. Benämning: Dugga 2. 
Antal högskolepoäng: 2,5. Betygsskala: TH.  Prestationsbedömning: Skriftlig tentamen  Delmomentet omfattar: Kursinnehåll från andra kursdelen 
Antagningsuppgifter
Förutsatta förkunskaper: VSMA15 Mekanik,
VBMA25 Byggnadsmaterial,
VBFA05 Husbyggnadsteknik
Begränsat antal platser: Nej
Kursen överlappar följande kurser: VBK013, VSMA05
Kurslitteratur

Heyden, S., Dahlblom, O., Olsson, A., Sandberg, G.: Introduktion till strukturmekaniken. Studentlitteratur, 2014, ISBN: 978-91-44-05125-3.
Isaksson I., Mårtensson A., Thelandersson S.: Byggkonstruktion. Studentlitteratur, 2017, ISBN: 9789144118369. Utgåva 3.
Isaksson I. och Mårtensson A.: Byggkonstruktion: regel- och formelsamling. Studentlitteratur, 2017, ISBN: 9789144118628. Utgåva 3.
Annat material som läggs upp på kurshemsidan.


Kontaktinfo och övrigt
Kursansvarig: Eva Frühwald Hansson, eva.fruhwald@kstr.lth.se
Kursansvarig: Miklos Molnar, miklos.molnar@kstr.lth.se
Övrig information: Kurshemsidan finns på Live@Lund.se. Registrerade studenter får inloggning till kurshemsidan. Kort info finns på www.kstr.lth.se/utbildning.



