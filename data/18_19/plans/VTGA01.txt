

Kursplan för
Teknisk geologi
Engineering Geology
VTGA01, 4 högskolepoäng, G1 (Grundnivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Teknik. 
Obligatorisk för: V1
Undervisningsspråk: Kursen ges på svenska

Syfte
Syftet är att presentera grundkunskaper i allmän och
tillämpad geologi samt hydrogeologi. Framställningen baseras på
en geologiskt vetenskaplig grund med avsikten att också
ingenjörsgeologiska aspekter främst ur byggnadsteknisk synvinkel
skall presenteras.

Mål
Kunskap och förståelse
För godkänd kurs skall studenten

kunna redogöra för de vanligaste geologiska materialen och
särskilt Sveriges jordarter och deras bildning, förekomst,
landskapsformer och terrängläge, inre strukturell uppbyggnad,
jordlagerföljder samt fysikaliska och tekniska egenskaper såsom
permeabilitet och tjälfarlighet.
kunna förstå hur man läser en geologisk karta, hur man
upprättar en geologisk sektion med lagerföljder - en
typlagerföljd - och därmed kunna beskriva en jord/bergmassa i tre
dimensioner.


Färdighet och förmåga
För godkänd kurs skall studenten

kunna identifiera de vanligaste mineralen, bergarterna och
jordarterna.


Kursinnehåll
Föreläsningar
Jordarters, bergarters och minerals bildningssätt,
uppträdande, sammansättning och egenskaper ur byggnadsteknisk
synvinkel. Strukturell uppbyggnad av de lösa jordlagren och
berggrundens strukturella uppbyggnad. Grundvattnets bildning,
uppträdande, rörelse och sammansättning som funktion av
geomiljön. Sambandet mellan landskapsform, bildningssätt,
materialsammansättning, kornstorlek samt jordarters och
bergarters egenskaper. Fältundersökningsmetodik. Geomaterialens
roll i samhällsbyggandet. Geologi i byggprocessen.
Övningar
Jordarts-, bergarts- och mineralövningar, vilka utförs som
självstudieövningar med viss lärartillgång i en semipermanent
geologisk samling i geolaboratoriets korridor under hela
läsperioden. Geologisk kartövning.
Exkursion
Ingenjörsgeologisk rundresa i Skåne i syfte att demonstrera olika
geologiska bildningars uppbyggnad, sammansättning och
nyttjande.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och obligatorisk ingenjörsgeologisk exkursion.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VTGA05, VTGF05, VGTA01
Kurslitteratur

Conny Svensson: Kompendium i Teknisk Geologi AK. KFS, 2012. Kompendium endast på svenska.
Conny Svensson: Conny Svenssons Ingenjörsgeologiska exkursion. 1996. Som stöd till kurslitteraturen finns internetdokumentet "Conny Svenssons Ingenjörsgeologiska exkursion" åtkomligt via connywww.tg.lth.se.


Kontaktinfo och övrigt
Kursansvarig: Universitetsadjunkt Conny Svensson, Conny.Svensson@tg.lth.se
Hemsida: http://www.tg.lth.se/grundutbildning/kurser
Övrig information: I timplanen har exkursionstimmar upptagits som laborationstimmar. Lärare tillgänglig för inlärningsdiskussion ca 70 timmar i geolaboratoriets övningssamling.



