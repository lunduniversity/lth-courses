

Kursplan för
Människors beteende vid brand
Human Behaviour in Fire
VBRN75, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning BI/RH
Beslutsdatum: 2018-03-20
Allmänna uppgifter
Obligatorisk för: BI3
Undervisningsspråk: Kursen ges på engelska

Syfte
Syftet är att studenterna efter genomförd kurs ska förstå
och kunna tillämpa teorier om människors beteende och brand, d v
s både anläggning av bränder och utrymning. Vidare ska
studenterna ha insikt om inverkan av kulturella och demografiska
faktorer på utrymningsförlopp. Syftet med kursen är också att
studenterna ska kunna förstå olika modelleringsprinciper för
utrymning och deras begränsningar. Dessutom ska de förstå och
kunna tillämpa relevanta handböcker, standarder och lagstiftning
inom området.

Mål
Kunskap och förståelse
För godkänd kurs skall studenten

kunna förklara de faktorer (psykologiska och miljörelaterade)
som påverkar anläggning av bränder.
kunna förklara RSET-modeller (enkla stimuliresponsmodeller)
som vanligen används i handböcker och standarder.
kunna beskriva olika teorier om människors beteende vid brand
(t ex roll-regelmodell, anknytningsteori, teorin om affordances och
hjälp i nödsituationer).
kunna ange typiska gånghastigheter vid utrymning och förklara
hur personers förflyttning påverkas av demografiska faktorer (t
ex ålder och rörlighet)
kunna förklara social påverkan och ge exempel på situationer
då social påverkan kommer att vara speciellt viktig.
kunna beskriva hur människor påverkas av
förbränningsprodukter, värme och strålning.
kunna förklara de grundläggande antagandena i
utrymningsmodeller (nätverksmodeller, rutnätsmodeller och
kontinuerliga modeller).


Färdighet och förmåga
För godkänd kurs skall studenten

kunna tillämpa RSET-modeller (enkla stimuliresponsmodeller)
för att uppskatta utrymningstid vid brand.
kunna analysera ett brandtillbud och koppla utrymmande
personers beteende till teorier om människors beteende vid
brand.
kunna analysera designen av nödutgångar med hjälp av teorin
om affordances.
kunna tillämpa utrymningsmodeller för att simulera
människors förflyttning vid utrymning.
kunna analysera resultat från simuleringar med
utrymningsmodeller och relatera resultaten till modellernas
antaganden.
kunna välja lämpliga personbeteendescenarier (occupant
behaviour scenarios) för brandteknisk dimensionering.
kunna uppskatta effekterna av förbränningsprodukter, värme
och strålning på människor.
kunna förmedla teorier om människors beteende vid brand till
lekmän och experter.
kunna förmedla resultat från simuleringar med
utrymningsmodeller till lekmän och experter (muntligt, skriftligt
och grafiskt).
kunna självständigt söka information (artiklar, rapporter,
manualer etc.) om människors beteende vid brand.


Värderingsförmåga och förhållningssätt
För godkänd kurs skall studenten

kunna beakta relevanta vetenskapliga och etiska aspekter av
experiment med människor (utrymningsförsök).
kunna beakta relevanta etiska aspekter av utrymningssimulering
vid brandteknisk dimensionering.


Kursinnehåll
I kursen behandlas teori om människors beteende vid brand, d v
s anläggning av bränder och utrymning, samt datormodellering av
utrymning. Under första halvan av kursen genomförs huvuddelen av
föreläsningarna och laborationerna. Under andra halvan
av kursen genomför studenterna ett grupparbete, vilket
presenteras för andra studenter och lärare vid ett avslutande
seminarium. Kursen avslutas med en tentamen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen, rapporter/presentationer och laborationsrapporter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VBRN10
Kurslitteratur

Litteraturen utgörs av vetenskapliga artiklar inom området "Människors beteende vid brand".


Kontaktinfo och övrigt
Kursansvarig: Enrico Ronchi, enrico.ronchi@brand.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



