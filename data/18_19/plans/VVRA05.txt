

Kursplan för
Vatten
Water
VVRA05, 9 högskolepoäng, G1 (Grundnivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: V2
Undervisningsspråk: Kursen ges på svenska

Syfte
Syftet är att studenterna skall få insikt om de grundläggande
kunskaper som erfordras för analys och problemlösning inom några
viktigare områden med vattenanknytning som en väg- och
vattenbyggare kan komma i kontakt med. Vidare skall studenten i
viss utsträckning kunna tillämpa kunskaperna på problem inom
vattenbyggnad, stadsbyggnad och vattenförsörjning.

Mål
Kunskap och förståelse
För godkänd kurs skall studenten

förklara och använda de grundläggande hydrologiska
processerna och deras interaktion i den hydrologiska cykeln,
känna till storleksordningen hos olika hydrologiska processer
och avgöra rimligheten av olika värden för Svenska
förhållanden,
beskriva grundläggande hydrauliska begrepp såsom
kontinuitetsekvationen, energiekvationen och
rörelsemängdsekvationen.


Färdighet och förmåga
För godkänd kurs skall studenten

formulera, strukturera och lösa problem inom urban och rural
hydrologi.
beräkna grundvattenflöden med Darcys lag.
dimensionera enkla vattenledningar, pumpar och turbiner.
beräkna krafter på rörkrökar, förträngningar mm.


Värderingsförmåga och förhållningssätt
För godkänd kurs skall studenten

redovisa lösningen av ett hydrologiskt/hydrauliskt problem i
en teknisk rapport


Kursinnehåll

deskriptiv och kvantitativ hydrologi: Grundläggande
begrepp; vattenbalans, avrinningsområde, mark- och grundvatten.
Hydrologiska processer, nederbörd. Avdunstning, transpiration,
infiltration, avrinning. Dimensionerande flöde,
frekvensanalys.
strömningslära: Hydrostatik. Fundamentala begrepp,
kontinuitetsekvationen, energiekvationen,
rörelsemängdsekvationen. Mätning av tryck, hastighet och
flöde.
applikationer: Rörströmning, VA-teknik, Urban
hydrologi.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen kommer att ske både enskilt och baserat på arbete i grupp. Under kursens gång erbjuds två deltentamen och dessutom skall inlämningsuppgifter presenteras i skriftliga rapporter. Inlämningsuppgifterna poängsätts och görs i grupper om två studenter. Slutbetyg baseras på summan av poängen från deltentamen och inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VTGA01 Teknisk geologi, FMAA05 Endimensionell analys och VSM010 Mekanik.
Begränsat antal platser: Nej
Kursen överlappar följande kurser: VVR120, VVR145
Kurslitteratur

Hamill, L.: Understanding hydraulics. 2011, 3rd ed., Palgrave.
Persson, M., Larsson, R., Malm, J.: Examples, Water.
Visst kompletterande material.


Kontaktinfo och övrigt
Kursansvarig: Professor Magnus Persson, magnus.persson@tvrl.lth.se
Hemsida: http://www.tvrl.lth.se/utbildning/courses/



