

Kursplan för
Elektronikprojekt
Project in Electronics
BMEF01, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: E3
Undervisningsspråk: Kursen ges på svenska

Syfte
Som avslutning på obligatoriet i elektroteknik genomförs en
projektkurs. Kursen ska ge den överblick över
elektroteknikområdet som en ingenjör behöver samt
självförtroendet att kunna använda sina samlade kunskaper i
projektarbeten som innefattar både konstruktion och analys. Kursen
ska ge övning i problemlösning, grupparbete i projektform,
muntlig framställning och rapportskrivning.

Mål
Kunskap och förståelse
För godkänd kurs skall studenten

ha en helhetssyn på elektroteknik, ingående delområden och
deras inbördes relation
ha en djup förståelse för minst en specifik elektroteknisk
tillämpning
ha kunskap om projektmetodik


Färdighet och förmåga
För godkänd kurs skall studenten

kunna tillämpa det som lärts ut i övriga obligatoriska
elektrotekniska kurser genom att genomföra en konstruktionsuppgift
i projektform
kunna felsöka samt analysera ett elektriskt system
ha god färdighet i att söka, sammanställa och värdera
information
Kunna författa en projektrapport, samt i rapporten kunna
strukturera innehållet i olika avsnitt, redogöra för bakgrund
till projektet, förklara projektets syfte, redogöra för och
motivera val av material och metod, välja relevanta former för
redovisning av resultat, tolka och diskutera resultat, formulera
slutsatser och presentera bevis för dessa samt redovisa referenser
på ett akademiskt hederligt sätt. Kunna ge konstruktiv respons
på projektrapport enligt ovanstående kriterier.
Kunna planera och genomföra en muntlig redovisning av projekt
där innehåll, disposition, språk och framförande är anpassade
till syfte sammanhang och mottagare.
ha fått träning i att planera och samarbeta med andra i ett
projekt


Värderingsförmåga och förhållningssätt
För godkänd kurs skall studenten

ha fått träning i att söka och tillgodogöra sig information
om ett dittills okänt område såväl från Internet som från
tryckta källor
ha självförtroende i att analysera ett elektriskt system (en
apparat) ur flera olika elektrotekniska aspekter


Kursinnehåll
I början av läsperiod 1 bildas projektgrupper om 4-5
teknologer vardera. Varje projektgrupp tilldelas ett projekt som
man kommer jobba med under terminen. Under lp1 kommer undervisning
att ske kring projektmetodik, informationssökning och källkritik
samt andra ämnen som är viktiga för projektet. Under
läsperiodens gång skall varje projektgrupp planera sitt projekt
samt ha ett projektmöte med handledare där konstruktionsuppgiften
är definierad och tidplan och upplägg redovisas.
Under läsperiod 2 genomför projektgruppen själva
konstruktionsuppgiften, vilken redovisas muntligt samt demonstreras
praktiskt. Som avslutning på kursen skall en större teknisk
rapport lämnas in. Förutom bakgrund och tekniska lösningar skall
även information och reflektioner kring den projektmetodik som
använts inom gruppen ingå i rapporten.
Studenten skall också skriva en kortfattad reflektion över sin
utbildning.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd skriftlig projektplan, kamratgranskning av en annan grupps projektplan, projektrapport samt muntlig och praktisk presentation av elektronikprojektet.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: ESS081, ESSF05
Kurslitteratur

G. Persson, G. Olsson, M. Alakula: Teknisk rapportskrivning.
M. Eriksson, J. Lilliesköld: Handbok för mindre projekt. Liber, 2005, ISBN: 9789147052707.


Kontaktinfo och övrigt
Kursansvarig: Andreas Lenshof, andreas.lenshof@bme.lth.se
Hemsida: http://bme.lth.se/course-pages/elektronikprojekt/elektronikprojekt/



