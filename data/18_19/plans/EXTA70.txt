

Kursplan för
Cellens biologi
Biology of the Cell
EXTA70, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: BME2, N2
Undervisningsspråk: Kursen ges på svenska

Syfte
Kursen är en introduktion till cellbiologi. Den behandlar
cellens strukturer och funktioner samt ger en överblick över de
komplexa processer som sker i levande celler. Kursen ger grunden
inom cellbiologi för fortsatta biologi/medicinstudier för de
studenter som vill specialisera sig mot en medicinsk-biologisk
inriktning.

Mål
Kunskap och förståelse
För godkänd kurs skall studenten
förstå och kunna redogöra för

skillnader och likheter i olika celltypers uppbyggnad och inre
struktur
fotosyntes och respiration
uppbyggnad och replikation av DNA
genexpression och dess reglering.


Färdighet och förmåga
För godkänd kurs skall studenten
kunna genomföra

grundläggande rutiner i användandet av allmän
laboratorieutrustning för cellbiologiskt arbete
mikroskopiska studier och tolkning av mikroskopiska bilder av
olika celltyper och cellkomponenter
arbete med datorer inom laborativ verksamhet.


Värderingsförmåga och förhållningssätt
För godkänd kurs skall studenten
förstå och kunna diskutera hur en levande cell är uppbyggd
och hur de olika livsnödvändiga processerna i cellen fungerar och
samverkar.

Kursinnehåll
Cellens uppbyggnad och sammansättning hos mikroorganismer,
växter och djur. Proteiners, nukleinsyrors och membraners struktur
och funktion. Energiomvandlingars mekanism. Cellreproduktion,
mitos, cellcykel och cancertillväxt. Celldifferentiering och olika
specialiserade djurceller. DNA-struktur och DNA-replikation.
Genexpression och proteinsyntes.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen avslutas med skriftlig examination. För godkänt krävs deltagande i obligatoriska laborationer, datorövningar och gruppövningar. Betyget baseras på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: TEK295
Kurslitteratur

Enligt av institutionen fastställd litteraturlista vilken ska finnas tillgänglig senast fem veckor före kursstart.


Kontaktinfo och övrigt
Kursansvarig: Per Fredrik Johansson, per_fredrik.johansson@biol.lu.se
Hemsida: http://www.biologi.lu.se/utbildning/grund-och-avancerad-utbildning/kurser/kurser-grundniva/biologiska-kurser-pa-grundniva-for-teknologer
Övrig information: En laborationsredovisning görs på engelska.



