

Kursplan för
Ventilation och luftkvalitet i byggnader
Ventilation and Indoor Air Quality
ABKF10, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Energi- och miljöeffektiva byggnader. 
Obligatorisk för: MEMB1
Undervisningsspråk: Kursen ges på engelska

Syfte
Att ge mer avancerad kunskap om innemiljön; faktorerna som
påverka innemiljön och hur en tillfredsställande innemiljö ska
uppnås genom utformning av de tekniska systemen med fokus på
ventilationssystemen.
Att ge studenten mer kunskap att skapa byggnader som uppfyller
krav rörande komfort, hälsosam innemiljö och energikrav.

Mål
Kunskap och förståelse
För godkänd kurs skall studenten

förstå hur en byggnad fungerar som ett klimatsystem
kunna beskriva ventilationskoncept och alla typer av
ventilationssystem och andra värme- och kylsystem
förstå nyckelbegrepp kring luftkvalitet
kunna beskriva och ha en baskunskap kring om var farliga ämnen
och andra ämnen kan förekomma i innemiljön och deras
påverkan på människor och miljö
kunna analysera funktionskrav och luftflödeskrav, vilka
baseras på hälsa och komfort för olika tillämpningar
kunna beskriva och förklara hur system ska utformas på
rumsnivå för att uppnå alla funktionskrav
kunna förklara de signifikanta faktorerna som krävs för att
skapa ett energi-effektivt ventilationssystem
kunna identifiera dimensioneringsfall för luftkonditionering
och kunna beräkna luftflödet och tilluftsstemperaturen
kunna förstå hur utformningen av
ventilationssystemet kommer att påverka brandgasspridningen i en
byggnad via ventilationssystemet vid en brand
kunna mäta enkla inneklimatparametrar
kunna diskutera aktuella forskningstrender och utmaningar inom
området inneluftkvalitet och ventilation

 

Färdighet och förmåga
För godkänd kurs skall studenten

kunna utforma och dimensionera värme-, ventilations- och
kylsystem som skapar ett termiskt och hygieniskt
tillfredsställande inneklimat och lösa koordinationen med stomme,
byggnadsskal och arkitektonisk utformning
kunna använda existerande datorprogram för bestämning av
luftflödesmönster i rum och välja ventilationskomponenter
kunna beskriva och diskutera de fysiska parametrarna som
påverkar luftkvalitet och luftrörelser i rum
kunna beräkna tryckfall för alla ventilationskomponenter och
motsvarande tryckuppsättning för fläkten
kunna utveckla passiva strategier som kan
reglera inneklimatet
kunna genomföra energianalyser och föreslå
energi-effektiviseringsåtgärder för ventilationssystem
visa förmåga för samarbete i grupp, kunna muntligt och
skriftligt, i dialog med andra grupper, presentera och diskutera
sina resultat och slutsatser
kunna utforma en tillräcklig tillförsel av luft till rum och
undvika drag, höga temperaturgradienter och höga koncentrationer
av föroreningar i vistelsezonen, inkluderande tilluftsdon och dess
dimensioneringsparametrar
kunna beräkna energianvändningen för ventilationsystemet i
driftskedet och därigenom kunna göra lämpliga val i
projekteringsskedet av värme och värmeåtervinningskomponenter
vilka skapar både hygieniska och energi-effektiva tekniska
lösningar

 

Värderingsförmåga och förhållningssätt
För godkänd kurs skall studenten

kunna identifiera behovet av ytterligare kunskap för att
utveckla sin kompetens
kunna välja vilka värme-, ventilations- och kylsystem som ska
användas i en specifik byggnad baserat på vilka system som kan
uppfylla de tekniska kraven och vara lämpliga för olika
förutsättningar: uteklimat, antagna verksamheter och
klimatkrav
kunna värdera, baserad på kunskapen om de olika tekniska
systemen, vilka tekniska system som kan vara möjliga och lämpliga
att använda i en byggnad med mycket höga energikrav
kunna kritiskt analysera installationstekniska lösningar i
termer av hygieniska, termiska och energi-effektiva aspekter och
kunna identifiera fel, risker och begränsningar

 

Kursinnehåll
Kursen avser att börja med att introducera luftkvalitet och de
ämnen som kan förekomma i innemiljön. De kända effekterna på
människan beskrivs. Krav som uppfyller en tillfredsställande
termisk och hygienisk innemiljö kommer att behandlas.
Kursen fortsätter med att ta upp de tekniska lösningar som
syftar till att skapa en tillfredsställande innemiljö och en bra
luftkvalitet inomhus. De tekniska lösningarna inkluderar olika
ventilationssystem samt övriga värme och kylsystem. Utformningen
av dessa och deras ingående komponenter kommer att läras ut och
fokus kommer att läggas på att förklara hur dessa system ska
utformas för att skapa en tillfredsställande innemiljö och
energieffektiva lösningar.
Problem med brandgasspridning via ventilationssystemen
inkluderande farliga ämnen, höga temperaturer och dålig sikt
kommer att beskrivas.
Studenterna ska genomföra övningar inkluderande både hand-
och datorberäkningar. Innehållet i kursen ska tillämpas i en
projektuppgift som studenterna ska arbeta med under kursens
gång.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg baseras till 70% på tentamensresultat och till 30% på utförande relaterat till övningar och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Övningsuppgift. 
Antal högskolepoäng: 3. Betygsskala: UG.  Prestationsbedömning: Examination baserad på skriftlig rapport enligt givna specifikationer.  Delmomentet omfattar: Dimensionering av ventilationssystem inkl. tryckfallsberäkning.  
Kod: 0213. Benämning: Skriftlig tentamen. 
Antal högskolepoäng: 4,5. Betygsskala: TH.  Prestationsbedömning: Examination baserad på den skriftliga tentamen.  Delmomentet omfattar: Skriftlig examination av hela kursen.  
Antagningsuppgifter
Förkunskapskrav:
Inlämnad projektrapport i kursen AEBN10 Passiv hus - integrering av termiska aspekter och fuktsäkerhet


Begränsat antal platser: Nej
Kurslitteratur

Abel E, Elmroth A: Buildings and Energy - a systematic approach, T6:2007. FORMAS, 2007, ISBN: 978-91-540-5997-3. Reference Book.
The Commtech group, editor Nilsson PE: Achieving the desired indoor climate. Studentlitteratur, 2003, ISBN: 91-44-03235-8. Reference Book.
Till kursen finns tillgång till ett elektroniskt kursbibliotek via kurshemsidan.
Lechner, Norbert : Heating, Cooling, Lighting. Sustainable Design methods for Architects. Whiley.  , 2014, ISBN: 978-0-470-04809-2. Textbook.


Kontaktinfo och övrigt
Kursansvarig: Saqib Javed, saqib.javed@hvac.lth.se
Lärare: Dennis Johansson, dennis.johansson@hvac.lth.se
Hemsida: https://liveatlund.lu.se



