

Kursplan för
Acceleratorer och frielektronlasrar
Accelerators and Free Electron Lasers
EXTN95, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Valfri för: F4, F4-aft
Undervisningsspråk: Kursen ges på engelska

Syfte
Kursen syftar till att ge fördjupade kunskaper i fysiken kring
acceleratorer och erfarenhet om beräkningar och modellering av
acceleratorsystem. Dessutom syftar kursen till en grundläggande
förståelse av frielektronlasern och dess acceleratorsystem.

Mål
Kunskap och förståelse
För godkänd kurs skall studenten

ha kunskap om olika acceleratortyper och deras
funktionssätt.
förstå och kunna använda grundläggande stråldynamik för
acceleratorer
ha grundläggande förståelse för acceleratorer för
synkrotronljus.
ha grundläggande förståelse av frielektronlaser-processen
och olika typer av frielektronlaser.
ha kunskaper om ett acceleratorlaboratoriums uppbyggnad och
drift.


Färdighet och förmåga
För godkänd kurs skall studenten

känna till och kunna använda de grundläggande fysikaliska
metoderna relevanta för acceleratorer och frielektronlaser.
ha kännedom om och kunna göra enklare simuleringar av
acceleratorer.


Kursinnehåll
Kursen fokuserar på acceleratorer för synkrotronljusproduktion
(linjäracceleratorer och synkrotroner), deras funktionssätt och
uppbyggnad och hur deras egenskaper kopplar till olika
användningsområden. De olika komponenterna i en accelerator
analyseras (elektronkanoner, linjäracceleratorer, lagringsringar,
diagnostik, problem och lösningar). Teorin för magneter (dipol-,
kvadrupol- och generella magneter) och hur dessa används inom
stråldynamiken beskrivs (partikeloptik, fokusering,
matrisformulering, betatron- och synkrotron-svängningar, beta
funktioner, betatrontoner, emittans mm.). Detta används för att
bygga simuleringsmodeller av acceleratorer.
Frielektronlaser-processen och olika typer av frielektronlasrar
(SASE, cavity-FEL, harmonic generation, High gain harmonic
generation, seeding) beskrivs och fysiken kring förstärkning
analyseras.

Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Skriftlig tentamen, godkända laborationer och inlämningsuppgifter. Deltagande i gruppövningar, laborationer, studiebesök, demonstrationer och därmed integrerad annan undervisning samt inlämningsuppgifter är obligatoriskt. Slutbetyget avgörs genom en sammanvägning av resultaten på de moment som ingår i examinationen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EXTF90 Produktion av fotoner och neutroner för vetenskap.
Begränsat antal platser: Nej
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart, se www.maxlab.se.


Kontaktinfo och övrigt
Kursansvarig: Sverker Werin, sverker.werin@maxiv.lu.se
Kursansvarig: Francesca Curbis, Francesca.Curbis@maxiv.lu.se
Hemsida: http://www.maxlab.lu.se
Övrig information: Kursen ges av naturvetenskapliga fakulteten (MAXM05) och följer inte läsperiodsindelningen.



