

Kursplan för
Nanomekanik och flerskalig modellering
Nano Mechanics and Multiscale Modelling
FMEN25, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Undervisningsspråk: Kursen ges på begäran på engelska

Syfte
Materialegenskaper härstammar ur fenomen på skalor från
Ångström till meter. En flerskalig behandling kan ge en grund
för förståelsen av materialbeteendet på olika nivåer. Kursen
vänder sig till studenter på masternivå och till doktorander.
Syftet med kursen är att presentera teorier och metoder för
flerskalig modellering av material och att presentera relationen
mellan atomistiska beskrivningar och kontinuumsmekanik. Kursen ger
grundläggande kunskaper om principer, begrepp och metoder i
nanomekanik, baserade på Euler-Langranges, Hamiltons och
Schrödingers formuleringar av de mekaniska lagarna. De allmänna
begreppen och principerna presenteras och kombineras med
interatomistiska potentiella funktioner för olika typer av
material. Kursen presenterar också grunderna till klassisk
statistisk mekanik, kvantmekanik och ger en grund för fortsatta
studier inom molekylärdynamik.

Mål
Kunskap och förståelse
För godkänd kurs skall studenten

besitta kunskap om hierarkin av fysikaliska modeller
tillämpa grundläggande ekvationer - Euler-Lagrange, Hamilton
och Schrödinger
kunna förklara och applicera grundläggande atomistiska
potentialfunktioner
besitta kunskap om de viktigaste principerna inom
molekyldynamiken
ha kunskap om relationerna mellan klassisk statistisk mekanik,
kvantmekanik och kontinuumsmekanik

 

Färdighet och förmåga
För godkänd kurs skall studenten
 

tillämpa och analysera potentialfunktioner för olika typer av
system
kunna formulera och numeriskt lösa enkla molekylärdynamiska
problem
kunna analysera ett nanomekaniskt problem och presentera
resultaten i en välskriven rapport.

 
 
 

Värderingsförmåga och förhållningssätt
För godkänd kurs skall studenten
 
 

anta ett kritiskt och innovativt förhållningssätt till
flerskalig modellering
kunna värdera erhållna resultat utifrån problemformulering
samt fysiska begränsningar

 
 

Kursinnehåll
Introduktion till hierarki av fysiska materialmodeller.
Kontinuumsmekanik och termodynamik. Gitter och kristallstrukturer.
Kvantmekanik. Empiriska atomistiska modeller for material.
Molekylärstatik. Atomistiska kontinuumgrundbegrepp: klassisk
jämvikt, statistisk mekanik, mikroskopiska uttryck för
kontinuumfält, molekylärdynamik. Flerskaliga metoder: multi
modellering, atomistiska konstitutiva relationer för kristaller,
atomistisk-kontinuum koppling: statiska metoder, förhöjd
temperatur och dynamik. Översikt över tillverkningstekniker för
nanostrukturer och moderna experimentella metoder på
nanonivå.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända inlämningsuppgifter, projektarbete och skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper:  Grundläggande kontinuumsmekanik, FMEN21 eller motsvarande
Begränsat antal platser: Nej
Kurslitteratur

Ellad B. Tadmor and Ronald E. Miller: Modeling Materials: Continuum, Atomistic and Multiscale Techniques. Cambridge University Press, 2011, ISBN: 978-0-521-86698-0.


Kontaktinfo och övrigt
Kursansvarig: Aylin Ahadi, aylin.ahadi@mek.lth.se
Hemsida: http://www.mek.lth.se



