

Kursplan för
Riskhantering i byggtekniska tillämpningar
Risk Management in Construction Technology Applications
VBKN10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Valfri för: V5-hb, V5-at
Undervisningsspråk: Kursen ges på begäran på engelska

Syfte
Kursen skall ge förståelse för osäkerheter och risker i
byggtekniska system och förtrogenhet med verktyg och metoder för
att hantera osäkerheter vid projektering av byggnader och
infrastrukturanläggningar.

Mål
Kunskap och förståelse
För godkänd kurs skall studenten

förstå och värdera osäkerheter för såväl påverkningar
som egenskaper hos tekniska system i byggnader och
anläggningar.
förstå och kunna använda olika metoder och verktyg för att
hantera sådana osäkerheter i projektering och byggande
förstå bakgrunden till metoder för säkerhetsverifiering som
används vid praktisk projektering


Färdighet och förmåga
För godkänd kurs skall studenten

kunna statistiskt utvärdera ett datamaterial så att det kan
användas i såväl praktisk projektering av nya byggnadsverk som
utvärdering av befintliga konstruktioner och byggnadstekniska
system
kunna använda systematisk statistisk metodologi och
datormjukvara för att verifiera sannolikheten att funktionskrav
och säkerhetskrav är uppfyllda.
kunna självständigt söka och kritiskt värdera information
om osäkerheter hos faktorer som påverkar byggnaders och
anläggningars funktion och säkerhet.


Värderingsförmåga och förhållningssätt
För godkänd kurs skall studenten

vara medveten om att ingenjörsmässiga metoder ger resultat
som alltid är behäftade med osäkerhet
kunna värdera graden av denna osäkerhet med hänsyn till
problemets art.


Kursinnehåll
Kursen behandlar:

Relevanta grundbegrepp i sannolikhetsteorin
Gränstillstånd för funktion och säkerhet
Analysmetoder för generella tillförlitlighetsproblem
Osäkerheter hos laster och påverkningar
Osäkerheter i funktion hos konstruktioner och byggnadstekniska
komponenter
Kalibrering av beräkningsregler
Utvärdering av existerande konstruktioner med hänsyn till
tillgänglig information

Kursen ger en systematisk, statistisk metodologi för att
analysera och hantera osäkerheter kring säkerhet och funktion i
byggtekniska tillämpningar, som stöd för dimensionering och
utformning med hänsyn till bärförmåga, deformationer,
vibrationer, energiprestanda, fuktsäkerhet, innemiljö och
beständighet. Kursen avser att ge studenten en tillämpad
förståelse.
Kursen baseras på föreläsningar, övningar och en större
projektuppgift. Projektuppgiftens tillämpningsområde väljs efter
elevens intresse och kan koppla mot t.ex. konstruktionsteknik,
byggnadsfysik, byggnadsmaterial och installationsteknik. I kursen
används datorverktyg bl.a. specialprogram för
tillförlitlighetsanalys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen baseras på muntlig tentamen samt obligatorisk projektuppgift.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Tentamen 
Kod: 0215. Benämning: Projektuppgifter. 
Antal högskolepoäng: 3. Betygsskala: UG.  Prestationsbedömning: Projektuppgifter. Kraven på rapporten är sådana att inte bara beräkningarna bedöms utan även kvaliteten på presentationen bedöms, dvs rapporten ska vara av beskrivande karaktär och inte bara innehålla beräkningsgång och resultat. 
Antagningsuppgifter
Förkunskapskrav:
VBFN01 Hållbart byggande eller VBKN05 Betongbyggnad eller VBMN10 Betong i livscykelperspektiv


Förutsatta förkunskaper: FMS032 Matematisk statistik ELLER FMSF50 Matematisk statistik
Begränsat antal platser: Nej
Kurslitteratur

Daalsgaard- Sörensen J., Alborg University: Notes in Structural Reliability Theory And Risk Analysis. 2004.
STRUREL, Software for reliability analysis, Munchen.
Rychlik, I & Ryden, J: Probability and Risk Analysis. An Introduction for Engineers. Springer Verlag, 2006, ISBN: 978-3-540-24223-9. This book is available as e-book without cost for students at Lund University, see course web-site.


Kontaktinfo och övrigt
Studierektor: Oskar Larsson, oskar.larsson@kstr.lth.se
Kursansvarig: Ivar Björnsson, ivar.bjornsson@kstr.lth.se
Hemsida: http://www.kstr.lth.se
Övrig information: Kurshemsidan finns på Live@Lund.se. Registrerade studenter får inloggning till kurshemsidan. Kort info finns på www.kstr.lth.se/utbildning.



