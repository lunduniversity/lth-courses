

Kursplan för
Datorkommunikation
Computer Communication
EITF45, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: D2
Alternativobligatorisk för: I3
Valfri för: BME4, F4, Pi4
Undervisningsspråk: Kursen ges på svenska

Syfte
Kursen ger grundläggande förståelse för principer och
uppbyggnad av system för datorkommunikation, datanät och
distribuerade system. Dessutom tränas den muntliga och skriftliga
förmågan genom ett projekt.

Mål
Kunskap och förståelse
För godkänd kurs skall studenten

kunna beskriva signal- och dataflöden för en del av de
protokollfunktioner som ingår i datornät
kunna redovisa motiv för och konsekvenser av att använda
flerlagriga protokollsmodeller
kunna redogöra för länkhantering och uppkoppling av
förbindelser och sessioner mellan kommunicerande enheter på
länknivån
kunna redogöra för uppkoppling av förbindelser och sessioner
mellan kommunicerande enheter på nätnivån och däröver liggande
nivåer
kunna beskriva komponenter i kommunikationsnät och redogöra
för dessas funktion som enskild komponent och som del av
kommunikationssystem

 

Färdighet och förmåga
För godkänd kurs skall studenten

utifrån teori och praktisk analys kunna förklara
dataöverföringsfenomen
kunna använda verktyg för att studera dataöverföring i ett
lokalt nät
kunna redovisa ett eget arbete inom området både skriftligt
och muntligt

 

Värderingsförmåga och förhållningssätt
För godkänd kurs skall studenten
ha fått en grundläggande förståelse för de protokoll och
system som Internet är uppbyggt av och kunna förhålla sig till
detta utifrån sitt eget Internet-användande.

Kursinnehåll
Kursen ger en bred översikt över de principer och tekniker som
utgör grunden för dagens kommunikationssystem. Som exempel på
kommunikationsnät används genomgående Internet på lokal,
regional och global nivå; den lokala nivån exemplifieras framför
allt med Ethernet. Kursen behandlar nätkomponenter som är
nödvändiga både för lokal och global kommunikation mellan flera
datorer. Komponenternas funktion och samspel beskrivs, liksom vad
som är nödvändigt för global kommunikation via flera
kommunikationsnät, av olika typ och med olika protokoll. Mer
detaljerat innehåller kursen följande moment:

Systemprinciper för krets- och paketförmedlade nät, såväl
så kallade Wide Area Networks (WAN) som Local Area Networks
(LAN).
Nätverksarkitekturer.
OSI-modellen för kommunikations- och
applikationsprotokoll.
Kommunikation på och mellan olika protokollsnivåer.
Gränssnitt
Transmissionsmedia
Multiplexering
Feldetektering och felkontroll.
Aktiva och passiva komponenter för nätbyggnad.
Internet, dess protokoll och uppbyggnad.
Ethernet, 802.2 och 802.3
WLAN 802.11

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen (5 tim) är skriftlig och omfattar såväl beskrivande uppgifter som problemlösningar. Laborationer. Projekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Godkänd skriftlig tentamen. 
Kod: 0216. Benämning: Projekt. 
Antal högskolepoäng: 3. Betygsskala: UG.  Prestationsbedömning: Godkänt projekt. 
Kod: 0316. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer. 
Antagningsuppgifter
Begränsat antal platser: Nej
Kursen överlappar följande kurser: EITF25, ETS055, ETSF05, ETSF15, ETS052
Kurslitteratur

Maria Kihl & Jens A. Andersson: Datakommunikation och nätverk. Studentlitteratur, 2013, ISBN: 9789144083063.
W. Stallings: Data and Computer Communication. 2013. Alternativ bok.


Kontaktinfo och övrigt
Kursansvarig: Maria Kihl, maria.kihl@eit.lth.se
Hemsida: http://www.eit.lth.se/kurs/eitf45



