

Kursplan för
Geografiska informationssystem för landskapsstudier
Geographical Information Systems for Landscape Studies
EXTF01, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: MWLU2, RH4, V4-vr, W4-vr
Undervisningsspråk: Kursen ges på begäran på engelska

Syfte
Kursens syfte är att ge inledande kunskaper om begrepp och
metoder inom behandling och analys av geografiska data med
geografiska informationssystem, (GIS). Kursen avser också att ge
en inblick i ämnet naturgeografi och hur GIS och fjärranalys kan
användas för att studera landskapsprocesser.

Mål
Kunskap och förståelse
För godkänd kurs skall studenten

känna till olika konceptuella modeller för rumsliga
fenomen,
kunna beskriva olika datamodeller för digitala geografiska
data (raster och vektor), samt ha en inblick i hur dessa kan lagras
i datorer,
kunna beskriva innebörden av olika kartprojektioner,
kunna förklara grundläggande rumsliga analysmetoder,
kunna utförligt beskriva innebörden av enklare
interpolationsmetoder,
kunna översiktligt beskriva principerna för datainsamling med
fjärranalys samt hur dessa kan användas för
landskapsstudier,
ha en inblick i hur landskapsprocesser studeras med rumslig
analys.


Färdighet och förmåga
För godkänd kurs skall studenten

kunna använda ett geografiskt informationssystem som verktyg
för geografiska analyser,
självständigt och i grupp kunna utföra enklare GIS-analyser
med standardprogramvara utifrån en given problemställning,
kartografisk och grafiskt kunna presentera geografisk data för
specialister och lekmän,
kunna utföra och presentera enklare statistiska utvärderingar
av interpolerade rumliga data
kunna exemplifera hur de under kursen behandlade teknikerna kan
användas inom den egna inriktningen i civilingenjörsyrket.


Värderingsförmåga och förhållningssätt
För godkänd kurs skall studenten

visa medvetenhet om vikten av, och självförtroende för, att
använda geografisk information och analys inom den egna
inriktningen i civilingenjörsyrket,
ha uppnått ett kritiskt förhållningssätt till geografisk
data och analysresultat,
ha förmåga att bedöma relevansen av GIS och fjärranalys
inom projektering, planering, miljökonsekvensbeskrivningar och
andra för det framtida yrket aktuella problemställningar,
visa medvetenhet om samband mellan naturliga landskapsprocesser
och antropogen verksamhet, samt hur dessa kan studeras med hjälp
av geografisk data och analys.


Kursinnehåll
Kursen ger en god grund till vidare arbete med rumsliga digitala
data. Föreläsningar behandlar den grundläggande teorin rörande,
rumsliga fenomen, geografisk data och analys samt fjärranalys inom
studier av landskapsprocesser. Förståelse för representation och
analys av rumsliga element poängteras. En stor del av kursen
består praktiska övningar med några av de inom ämnet vanligast
förekommande standardprogramvarorna. De moment inom GIS-tekniken
som på detta sätt behandlas omfattar kartprojektioner och
referenssystem, geografiska data i digital form (kartor,
fjärranalysdata och tabeller), grundläggande analys av
geografiska data i raster- och vektorform samt kartografisk och
grafisk presentation av digitalt kartmaterial. Härigenom tränas
och exemplifieras generella rumsliga problemställningar inom
miljö och samhälle. Genom en självständig litteraturstudie
sätter studenten den nyvunna kunskapen i relation till sin egen
inriktning inom civilingenjörsyrket.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker skriftligt i form av tentamen och litteraturstudie. Kursbetyg baseras på tentamensresultat och litteraturstudie. För godkänt på kurs krävs godkänt på tentamen samt godkänt på obligatoriska övningar och inlämningsuppgifter. För studerande som ej godkänts vid ordinarie tentamen erbjuds ytterligare tentamenstillfälle i slutet av augusti årligen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: 120 högskolepoäng inom civilingenjörsutbildning eller motsvarande.
Begränsat antal platser: 40
Urvalskriterier: Antal högskolepoäng på masternivå/specialisering i vattenresurshantering vid LTH.
Kursen överlappar följande kurser: EXTA45, EXTF80, TEK270
Kurslitteratur

Harrie L. (red.): Geografisk informationsbehandling,  - teori, metoder och tillämpningar. Studentlitteratur, 2013, ISBN: 9789144088778.
Dept. of physical geography and ecosystem science: Exercises: GIS for landscape studies, EXTF01. Dept. of physical geography and ecosystem science, 2019. Säljes av institutionen vid kursstart.
Karin Larsson: How to...in ArcGIS. Dept. of physical geography and ecosystem science, 2013. Säljes av institutionen vid kursstart.
Kang-tsung Chang: Introduction to geographic information systems. McGraw-Hill, New York, 2014, ISBN: 9781259010613.


Kontaktinfo och övrigt
Kursansvarig: Karin Larsson, karin.larsson@nateko.lu.se
Hemsida: http://www.nateko.lu.se/sv/extf01
Övrig information: Undervisningsform: Undervisningen omfattar föreläsningar, en stor del praktiska datorövningar med GIS samt en självständig litteraturstudie. Genomförande av praktiska GIS-övningar och litteraturstudien är obligatorisk.



