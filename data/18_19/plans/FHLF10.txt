

Kursplan för
Finita elementmetoden och introduktion till materialmekanik
Finite Element Method and Introduction to Strength of Materials
FHLF10, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Huvudområde: Teknik. 
Obligatorisk för: Pi3
Alternativobligatorisk för: I3
Undervisningsspråk: Kursen ges på begäran på engelska

Syfte
Kursen har två huvudsyfte varav det första är att ge en
grudläggande förståelse för begrepp inom hållfasthetslära.
Det andra syftet med kursen är att ge verktyg för lösning av
problem inom fysiken som beskrivs av partiella
differentialekvationer. Studenten skall ges en fysikalisk insikt
och kunna använda denna för att matematiskt
formulera fysikaliska problem. Kursens fokus är riktat mot en
teoretisk förståelse av finita elementmetoden. Projektet som
ingår i kursen skall ge studenten förståelse för hur finita
elementmetoden implementeras.

Mål
Kunskap och förståelse
För godkänd kurs skall studenten

förstå de grundläggande koncepten spänningar, töjningar
och elasticitet
förstå konceptet flytvillkor
förstå grunderna i etablerandet av finita elementmetoden
för linjära problem.
förstå hur finita elementmetoden tillämpas på linjära
problem.
förstå skillnader på balanslagar och konstitutiva
lagar.
förstå olika typer av randvillkor och hur dessa
implementeras.


Färdighet och förmåga
För godkänd kurs skall studenten

kunna tolka och beräkna spänningar och töjningar från ett
förskjutningsfält
kunna transformera den starka formen av differentialekvationer
till den svaga formen
kunna etablera en finita elementformulering utifrån svag
form
kunna skriva ett finita elementprogram


Värderingsförmåga och förhållningssätt
För godkänd kurs skall studenten

ha förmåga att analysera, modellera och simulera linjära
strukturer med hjälp av finita elementmetoden, samt tolka och
värdera resultaten.
ha insikt om att till synes skilda tekniska och fysikaliska
problem kan modelleras och simuleras med samma metoder.


Kursinnehåll

Spänningar och töjningar
Hooke's lag
Flytvillkor
Böjtillstånd
Direkt elementmetod.
Stark och svag form av differentialekvationer.
Approximerande funktioner.
Viktade residualmetoder och Galerkins metod.
Finita elementformulering av värmeledning.
Finita elementformulering av elastiska kroppar.
Isoparametriska element och numerisk integration.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom ordinarie tentamen samt projektuppgift. För slutbetyg krävs godkänt i båda momenten. Projektet bedöms med underkänt eller godkänt. Tentamen bedöms med underkänt eller godkänt med 30-60 poäng. Betyg på kursen ges med underkänt, 3, 4 eller 5. Vid betygssättning delas slutpoängen med 10 och bedöms därefter enligt en skala där mindre än 3,0 ger betyg underkänt. 3,0 - 3,9 ger betyg 3. 4,0 - 4,9 ger betyg 4. 5,0 och uppåt ger betyg 5.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Skriftligt projekt som bedöms med underkänt eller godkänt. Projektet kan endast göras under kursens gång och vid ev underkänt ges studenten möjlighet till komplettering. 
Kod: 0218. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen som bedöms med TH betyg (U,3,4,5). 
Antagningsuppgifter
Förutsatta förkunskaper: Kontinuerliga system (FMAN55) eller motsvarande och grundläggande kunskaper i mekanik
Begränsat antal platser: Nej
Kursen överlappar följande kurser: FHLF20, FHLF01, VSMN25, VSMN30
Kurslitteratur

Ottosen and Petersson: Introduction to the Finite Element Method. Prentice Hall, 1992. Introduction to the Finite Element Method
Ottosen and Petersson
Prentice Hall.
CALFEM - A finite element toolbox to MATLAB. Studentlitteratur.
Wallin, M., Introduction to the Finite Element Method Exercises.


Kontaktinfo och övrigt
Studierektor: Docent Mathias Wallin, Mathias.Wallin@solid.lth.se
Hemsida: http://www.solid.lth.se



