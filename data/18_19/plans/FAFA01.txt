

Kursplan för
Fysik - Mekanik och vågor
Physics - Mechanics and Waves
FAFA01, 9 högskolepoäng, G1 (Grundnivå)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Huvudområde: Teknik. 
Obligatorisk för: E1
Undervisningsspråk: Kursen ges på svenska

Syfte
Studenten skall utveckla en förståelse av grundläggande
begrepp och samband inom både klassisk och modern fysik, vilka har
betydelse för vår omvärldsuppfattning, samhällets tekniska
utveckling och som utgör en del av en naturvetenskaplig
allmänbildning. Kursen skall öva modelltänkande och
experimentell färdighet. Den skall också träna
problemlösningsförmåga samt skriftlig redovisning. Kursen ska
också, tillsammans med andra kurser i programmet, öva
färdigheten att använda högnivåprogram, t.ex. MatLab, som
analys- och beräkningsverktyg.

Mål
Kunskap och förståelse
För godkänd kurs skall studenten

ha förståelse för kopplingen mellan experiment, modeller och
teori.
kunna använda mekanikens grunder för att analysera enklare
statiska och dynamiska processer, speciellt oscillerade
system.
kunna förstå vågfenomen i allmänhet och tillämpa detta
inom akustik och optik.


Färdighet och förmåga
För godkänd kurs skall studenten

kunna formulera och lösa fysikaliska problemställningar med
matematiska metoder.
ha insikt i den naturvetenskapliga metoden att med olika grad
av approximation tillämpa samma modeller på ett stort antal olika
problem.
kunna planera och genomföra experiment
kunna skriftligt och muntligt presentera och analysera
experimentella data och ställa dessa i relation till olika
fysikaliska modeller.
kunna använda högnivåprogram (t.ex. MatLab) för att
visulalisera, presentera och analysera experimentella data och
fysikaliska modeller


Värderingsförmåga och förhållningssätt
För godkänd kurs skall studenten

ha förmåga att med ett naturvetenskapligt förhållningssätt
kritiskt granska modeller och tekniska tillämpningar.
ha ökat sin erfarenhet att arbeta i grupp för ett gemensamt
mål.


Kursinnehåll
Mekaniska grundbegrepp såsom: hastighet, acceleration, kraft,
energi, effekt, rörelsemängd, tröghetsmoment,
rörelsemängdsmoment och vridmoment. Newtons lagar.
Bevarandelagar. Statik: moment- och kraftsystem, friläggning och
jämvikt i två och tre dimensioner, masscentrum, friktion.
Harmoniska svängningar: fria, dämpade och drivna. Vågfenomen i
allmänhet med tillämpningar inom akustik och optik.
Vågutbredning i olika material, reflektion vid gränsytor,
polarisation, interferens och diffraktion. Optiska komponenter.
Gitter och gitterspektroskopi.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0108. Benämning: Fysik - Mekanik och vågor. 
Antal högskolepoäng: 7. Betygsskala: TH.  Prestationsbedömning: Skriftlig tentamen.  Delmomentet omfattar: Fysik - Mekanik och vågor 
Kod: 0208. Benämning: Laborationskurs mekanik och vågor. 
Antal högskolepoäng: 2. Betygsskala: UG.  Prestationsbedömning: Godkända laborationer.  Delmomentet omfattar: Laborationerna: Fallrörelse, Svängningar, Geometrisk Optik, Ljusets diffraktion. 
Antagningsuppgifter
Förutsatta förkunskaper: FMAA05 Endimensionell analys. Viss erfarenhet av MATLAB.
Begränsat antal platser: Nej
Kursen överlappar följande kurser: FAF260, FAFA05, FAFF30, FAFA65, FAFF25, FAFF40, FAFA50, FAFA60
Kurslitteratur

Tipler, P A, Mosca, G. Physics for Scientists and Engineers. Extended version, sixth edition. Freeman 2008, ISBN: 0-7167-8964-7.
Laborationshandledning Fysik - Mekanik och Vågor för E.


Kontaktinfo och övrigt
Kursansvarig: Lars Engström, lars.engstrom@fysik.lth.se
Hemsida: http://www.atomic.physics.lu.se/education/mandatory_courses/fafa01_fysik_mekanik_och_vaagor/



