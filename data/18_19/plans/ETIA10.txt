

Kursplan för
Patent och annan immaterialrätt
Patent and Intellectual Property Rights
ETIA10, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Teknik. 
Obligatorisk för: MSOC1
Alternativobligatorisk för: F3
Valfri för: B4, BME4, C4, D4, E4, I4, K4, M4, MWIR1, N4, Pi4
Undervisningsspråk: Kursen ges på engelska

Syfte
Ekonomierna i Europa, Nordamerika samt vissa stater i Ost-Asien
har de senaste åren genomgått en förvandling från
varuproducerande industriella ekonomier till kunskapsekonomier
baserade på bioteknik, informationsteknologi, upplevelseindustri
samt design, där kunskap i många avseenden har ersatt varor som
produkter i en globaliserad ekonomi. Det legala skyddet för att
säkerställa en ensamrätt till dessa kunskaper när de omsätts i
produkter och tjänster benämns immaterialrätt (eller på
engelska, Intellectual Property Rights). Kunskaper i
immaterialrätt, och dess omfattning och tillämpning, är
förutsättningen för att upphovsmannen och företaget ska kunna
dra ekonomisk nytta av ett specifikt kunnande.

Mål
Kunskap och förståelse
För godkänd kurs skall studenten

förvärvat grundläggande kunskaper om de immaterialrättsliga
rättsförhållanden som en civilingenjör möter i yrkeslivet
samt
ha insikt i att kommersialisering av immaterialrätter
erfordrar ett strategiskt tänkande om hur man utnyttjar
rättigheterna som konkurrensmedel vid nationella- och
internationella affärer.


Färdighet och förmåga
För godkänd kurs skall studenten

självständigt kunna lösa enklare juridiska frågor genom att
tillämpa lagar och regler inom behandlade rättsområden samt
ha förmågan att identifiera svårare rättsliga problem,
vilket är en förutsättning för att kunna avgöra när juridisk
expertis bör rådfrågas.


Värderingsförmåga och förhållningssätt
För godkänd kurs skall studenten

visa förmåga att självständigt kunna identifiera de
immateriella resurser till vilka det är möjligt att erhålla en
rättslig ensamrätt.
visa förmåga att bedöma på vilket sätt de immateriella
resurserna kan bli en del av företagets värdeskapande process
samt färdighet att tillämpa rättsliga regler inom
immaterialrätten och närliggande rättsområden.


Kursinnehåll
Kursens tyngdpunkt ligger på immaterialrätten (i ett globalt
perspektiv) eftersom immateriella resurser utgör en allt större
del av den värdeskapande processen i ett företag och är
samtidigt ett allt viktigare konkurrensmedel, men även
närstående rättigheter behandlas såsom sekretessregler,
IT-rätt, marknads- och konkurrensrätt. Exempel på immateriella
resurser är patent, arbetstagares intellektuella prestationer,
upphovsrätt till litterära och konstnärliga verk, inklusive
datorprogram och databaser, kretsmönsterskydd, skyddet för
kännetecken, samt skyddet för formgivning. Kursen behandlar även
juridiska problem som sammanhänger med kommersialisering av
immaterialrättigheter genom t.ex. licensavtal. Kursen behandlar
även mer praktiska saker så som hur företag bygger en
IP-strategi, hur man söker i patentdatabaser och hur man tolkar
immaterialrättsliga avtal och dokument.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: ETI280
Kurslitteratur

Utdelat material under kursens gång.


Kontaktinfo och övrigt
Kursansvarig: Fredrik Edman, fredrik.edman@luis.lu.se
Hemsida: http://www.eit.lth.se/kurs/etia10



