

Kursplan för
Coachning av programvaruteam
Coaching of Programming Teams
EDAN80, 9 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C5, D4-se, F5
Undervisningsspråk: Kursen ges på svenska

Syfte
Många civilingenjörer hamnar under sin karriär i ledande
positioner av olika slag. Syftet med kursen är att ge kunskaper om
och praktisk erfarenhet av hur man leder och coachar
programvaruteam. Kursen ger också en fördjupning inom principer
för agil programvaruutveckling.

Mål
Kunskap och förståelse
För godkänd kurs skall studenten

kunna förklara principer för agil programvaruutveckling
kunna problematisera och tolka teamteori och coachingtekniker i
kontexten av programvaruprojekt


Färdighet och förmåga
För godkänd kurs skall studenten

självständigt leda interaktionen med beställaren, leda
planeringsarbetet, samt leda det dagliga arbetet i teamet
bedöma tillämplighet av olika team- och coachingteorier i
praktiska fall
muntligt och skriftligt presentera ett självständigt
genomfört arbete inom området agil programvaruutveckling
söka litteratur och elektroniskt publicerat material inom
programvaruteknik
konstruktivt granska och reflektera över arbeten inom området
agil programvaruutveckling


Kursinnehåll
Kursen består av tre delar över två läsperioder: en teoridel
(första och andra läsperioden), en praktikdel (andra
läsperioden), samt en djupstudiedel (huvudsakligen andra
läsperioden).
Teoridelen består av obligatoriska föreläsningar/diskussioner
samt obligatoriska hemuppgifter. Innehållet tar dels upp allmän
metodik för ledarskap och coaching, dels fördjupning i metodik
för agil programvaruutveckling, med fokus på extremprogrammering.
Inom ledarskap och coaching tas bl.a. följande upp: coaching av
lärande team, ledarroller, peopleware, FIRO, Lencioni's
femstegsmodell, gruppdynamiska roller, coaching practices. Inom
programutvecklingsmetodik tas bl.a. följande upp: mönster för
dokumentation av erfarenhet, användning av metaforer för
arkitektur, metodik för testdriven design och parprogrammering,
agil planering, prioritering och uppföljning, agil
konfigurationshantering. Vidareutveckling av kursen sker
kontinuerligt och detaljinnehållet kan därför variera till viss
del från år till år.
I praktikdelen får deltagarna coacha ett programvaruteam från
kursen EDAF45 (Programvaruutveckling i grupp - projekt). I denna
del ingår att ta fram en initial prototyp och arkitektur för en
produkt, coachingmöten där coacherna får handledning,
planeringsmöten med teamet, coaching av teamet under
heldagslaborationer, samt deltagande i avslutande teamredovisning.
Vid coachingmötena diskuteras kopplingar till teorin, och
deltagarna får också stor möjlighet att ta del av varandras
erfarenheter.
I djupstudiedelen får deltagarna välja ett specifikt ämne som
studeras djupare och där praktikdelen kan utnyttjas för att samla
material till studien. Redovisningen sker genom ett antal
skriftliga och muntliga moment. Deltagarna får också granska
varandras rapporter och presentationer. Bland ämnen som valts av
tidigare deltagare ingår såväl sådana som är inriktade mot
coaching och projektledning, som mer programvarutekniska ämnen,
t.ex. verktyg och agila programutvecklingstekniker.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Alla kursmoment är obligatoriska och där är obligatorisk närvaro på alla aktiviteter. För godkänt krävs fullgjord teoridel, fullgjord praktikdel och fullgjord djupstudiedel. Detaljerade föreskrifter angående fullgörande av obligatoriska moment kommer att finnas i kursprogrammet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Teoridel med hemuppgifter. 
Antal högskolepoäng: 1,5. Betygsskala: UG.  Prestationsbedömning: Aktiv närvaro på alla föreläsningar. Godkänt på alla hemuppgifter.  Övrig information: Görs under läsperiod ht2.
Kod: 0217. Benämning: Kompletterande teoridel, projektdel och djupstudie. 
Antal högskolepoäng: 7,5. Betygsskala: UG.  Prestationsbedömning: Godkänt på alla delar av projektet. Godkänt på djupstudien.  Övrig information: Görs under läsperiod vt1.
Antagningsuppgifter
Förkunskapskrav:
EDAA01 Programmeringsteknik-fördjupningskurs, de obligatoriska momenten i EDA061/EDAF60 Objektorienterad modellering samt antingen EDA260/EDAF45 Programvaruutveckling i grupp - projekt eller de obligatoriska momenten i ETSN05 Programvaruutveckling för stora system


Begränsat antal platser: 20
Urvalskriterier: Exakt antal studenter som kan antas beror på  antalet studenter i EDAF45. Urvalskriterier: Deltagarna kommer att ha  ett ansvar för att leda yngre studenter och det är värdefullt att de  har god förmåga vad gäller såväl tekniskt kunnande inom programvaruutveckling som allmän mogenhet och ansvarskänsla. Studenter som gått EDA260/EDAF45 ges företräde. Urvalet görs därefter genom sammanvägning av betyg i centrala programvarutekniska  kurser (Programmeringsteknik, Programmeringsteknik FK, OMD, Realtidsprogrammering/Nätverksprogrammering) och totalt antal uppnådda poäng på programmet.
Kursen överlappar följande kurser: EDA270
Kurslitteratur

chromatic: Extreme Programming Pocket Guide. O'Reilly, 2003, ISBN: 0-596-00485-0. Dessutom tillkommer kursmaterial i form av artiklar som tillhandahålles av institutionen.


Kontaktinfo och övrigt
Kursansvarig: Lars Bendix, Lars.Bendix@cs.lth.se
Hemsida: http://cs.lth.se/edan80



