

Kursplan för
Internationellt hållbart byggande
International Sustainable Development in Built Environment
ABAF01, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Valfri för: IBYA3
Undervisningsspråk: Kursen ges på svenska

Syfte
Kursens syfte är att ge en orientering om hållbar utveckling
med fokus på byggd miljö i ett internationellt perspektiv.

Mål
Kunskap och förståelse
För godkänd kurs skall studenten
skriftligt och med stöd i litteratur, kunna:
beskriva huvuddragen i urbanisering i ett internationellt
perspektiv
översiktligt beskriva utmaningar för en hållbar urban
utveckling

Färdighet och förmåga
För godkänd kurs skall studenten
skriftligt och med stöd i litteratur, kunna genomföra en
översiktlig analys av ett bostadsområde på teman relaterade till
hållbart byggande.
i ritning och med stöd i litteratur, kunna utforma en byggnad
och del av områdesplan på teman relaterade till hållbart
byggande.

Värderingsförmåga och förhållningssätt
För godkänd kurs skall studenten
vilja diskutera den byggda miljön i ett
hållbarhetsperspektiv
våga prova nya metoder i sina fortsatta studier

Kursinnehåll
Kursen behandlar hållbart byggande i ett internationellt
perspektiv med betoning på resurssvaga grupper. Kursen omfattar
litteraturstudier, övningar och en designuppgift där
kunskaperna tillämpas.
Kursen avser att ge en introduktion till globala mål och
strategier för en hållbar utveckling av den byggda miljön, med
utgångspunkt i FN-dokument. Urbanisering, städers tillväxt och
distributionen av den urbana befolkningen i världens olika delar
beskrivs. Kursen behandlar ett flertal teman inom hållbart
byggande relaterat till sociala, miljömässiga och ekonomiska
aspekter.
Kursen behandlar utformning av bostäder och områdesplanering.
Teman som berörs är; användning av stadens rum; fysisk
planering; energianvändning och klimatanpassning av urban miljö
och bostäder; uppgradering av slumområden; finansiering av
bostadsprojekt för fattiga samt organiserat självbyggeri.
Exempel på tillämpningar redovisas från bl.a. Algeriet,
Costa Rica, Ecuador, Filippinerna, Honduras, Marocko, Nicaragua,
Sri Lanka, Sverige, Sydafrika, Tanzania och Tunisien.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänd krävs 80% närvaro vid föreläsningar och seminarier, godkända övningsuppgifter samt godkänd designuppgift och kort uppsats.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen kan ställas in: Om färre än 16 anmälda.
Kurslitteratur

Acioly Jr C, Davidson F: Density in Urban Development. Lund Centre for Habitat Studies, Lund University, 1996.
Adamson B & Åberg O: Design for Climatization, Houses in Warm-Humid Areas. Lund Centre for Habitat Studies, Lund University, 1993.
Rodríguez M, Åstrand J: Organized Small-scale Self-help Housing. Lund Centre for Habitat Studies, Lund University, 1996.
Rosenlund, H: Climatic Design of Buildings Using Passive Techniques. Housing Development and Management, Lund University, 2000.
Tannerfeldt, G, Ljung, P: More Urban Less Poor, An introduction to urban development and management. Earthscan, 2006, ISBN: 978-1-84407-381-8.
Örn, H: Urban Traffic and Transport. Housing Development and Management, Lund University, 2002.
Åstrand, J (Red.): Att bygga i u-land. Svenska Missionsrådet, 1994, ISBN: 91-85424-10-2.


Kontaktinfo och övrigt
Kursansvarig: Erik Johansson, erik.johansson@hdm.lth.se
Hemsida: http://www.hdm.lth.se/education/undergraduate_courses
Övrig information:  



