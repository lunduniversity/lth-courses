

Kursplan för
Ytfysik
The Physics of Surfaces
EXTP95, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Huvudområde: Nanovetenskap. 
Valfri för: F4, F4-nf, N4-nf, N4-m
Undervisningsspråk: Kursen ges på begäran på engelska

Syfte
Målet med kursen är att introducera studenterna till
ytfysikens specifika problem och utmaningar och hur dessa hanteras
experimentellt. Ytfysikens frågeställningar har fundamental
betydelse för många forskningsfält och användningsområden
såsom heterogen katalys, korrosion, tillämpningar inom
tryckeriväsendet och färgsättning, rengöring och adhesion. Inom
nanovetenskaperna spelar ytor en framträdande roll eftersom objekt
med nanostorlek alltid har en stor yta i förhållande till sin
volym. Det finns extrema fall, som t.ex. kolnanorör, där hela
objektet utgörs av en stor yta utan volymmaterial.

Mål
Kunskap och förståelse
För godkänd kurs skall studenten
- kunna förklara ytors grundläggande betydelse och skillnaden
i struktur och egenskaper mellan ytor och volymmaterial
- kunna tillämpa terminologin som används för att beskriva
ytor samt adsorption på ytor såväl i det reella som det
reciproka rummet
- kunna analysera fördelarna och begränsningarna som de
vanligaste experimentella metoderna för ytstudier har
- kunna tolka resultaten mätt med metoder såsom XPS, LEED och
STM och som presenteras i vetenskapliga artiklar, patent, etc.
Studenterna skall kunna avgöra om resultaten är pålitliga.
- kunna avgöra vilken/a experimentell/a metod/er man kan
använda för att lösa ett specifikt ytfysikaliskt problem.

Färdighet och förmåga
För godkänd kurs skall studenten
- ha genomfört individuell projekt
- ha lämnat in en skriftlig rapport om huvudprojektet som
uppfyller de grundläggande kraven för vetenskaplig
rapportering
- ha förberett och givit en presentation om det individuella
projektet som uppfyller de grundläggande kraven för vetenskaplig
kommunikation

Kursinnehåll
Först ges en introduktion till ytor och deras fundamentala
betydelse för fysik, kemi, nanovetenskap och biologi. Sedan
diskuteras hur man beskriver ytstrukturer, adsorption, ytreaktioner
och växtprocesser på ytor. Särskilt stor vikt läggs på
diskussionen av hur ytfysiken och – kemin (samt tvådimensionella
ytgaser) kan skilja sig åt från deras tredimensionella
motsvarigheter på ett fundamentalt plan. I den följande
huvuddelen av kursen diskuteras de experimentella mätmetoderna som
står till hands, framförallt svepsondmikroskopi
(sveptunnelmikroskopi STM, atomkraftmikroskopi AFM,
magnetkraftmikroskopi MFM), spektroskopi (Augerelektronspektroskopi
AES, röntgenfotoelektronspektroskopi XPS), diffraktion
(lågenergielektrondiffraktion LEED, ytröntgendiffraktion SXRD)
och mikroskopimetoder som baseras på XPS, LEED och SXRD. Ytfysik
vid större anläggningar tex. MAX-lab diskuteras också
Kursen innehåller således följande moment:
- fysikaliska, kemiska, nanovetenskapliga och biologiska
frågeställningar som är specifika för ytor
- beskrivningen av ytstruktur, adsorption och legering
- svepsondmikroskopier för ytanalys
- spektroskopi och diffraktion för ytanalys
- nya metoder för ytanalys som håller på att utvecklas.
Kursen är i huvudsak problembaserad med några
översiktsföreläsningar. Under kursens lopp kommer studenterna
att lösa ett antal obligatoriska projekt/uppgifter som handlar om
olika aspekter som påträffas i den moderna ytanalysen. Den sista
delen av kursen utgörs av individuella projekt som skall leda till
en skriftlig rapport samt en muntlig presentation.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg på hela kursen krävs godkänd projektrapport, godkänd muntlig presentation samt deltagande i alla obligatoriska moment. Slutbetyget avgörs genom en bedömning av den skriftliga rapporten och den muntliga presentationen i lika delar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FFFF05 Fasta tillståndets fysik eller FFFF01 Elektroniska material.
Begränsat antal platser: Nej
Kursen överlappar följande kurser: TEK177
Kurslitteratur

Enligt av institutionen fastställd litteraturlista vilken skall finnas tillgänglig senast fem veckor före kursstart.


Kontaktinfo och övrigt
Kursansvarig: Edvin Lundgren, edvin.lundgren@sljus.lu.se
Kursansvarig: Jan Knudsen, jan.knudsen@sljus.lu.se
Hemsida: http://www.sljus.lu.se/staff/anders/
Övrig information: Kursen ges av naturvetenskapliga fakulteten och följer inte nödvändigtvis läsperiodindelningen.



