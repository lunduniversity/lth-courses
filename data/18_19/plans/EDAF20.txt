

Kursplan för
Databasteknik
Database Technology
EDAF20, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Obligatorisk för: IDA2, IEA2
Undervisningsspråk: Kursen ges på svenska

Syfte
Kursen ger grundläggande teoretiska och praktiska kunskaper om
databassystem och deras organisation. Tonvikten läggs på
relationsdatabaser.

Mål
Kunskap och förståelse
För godkänd kurs skall studenten

kunna beskriva informationssystem med ER-modeller och
UML-notation och översätta sådana modeller till
relationsform
kunna normalisera databasscheman
kunna använda frågespråket SQL för att skapa och uppdatera
en databas och för att hämta information ur databasen
vara orienterad om alternativa sätt att organisera data i
databaser och om databashanterarnas interna organisation.


Färdighet och förmåga
För godkänd kurs skall studenten

kunna använda verktyg för att implementera en databas
kunna utveckla program- och webbgränssnitt till en
databas.


Kursinnehåll

Introduktion till databassystem. Grunderna i relationsmodellen,
frågespråket SQL. Metoder för datamodellering och databasdesign,
ER- och UML-diagram. Teori för relationsmodellen: funktionella
beroenden, normalisering, relationsalgebra. Lagrade procedurer,
triggrar. Programmeringsgränssnitt till databaser
Orientering om andra datamodeller: objektorienterade databaser,
NoSQL-databaser, semistrukturerade data (XML)
Säkerhet och integritet i databaser, samtidighet,
transaktioner. Något om implementation av databashanterare och
implementation av frågespråk.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För slutbetyg på kursen krävs godkänd tentamen samt godkända datorlaborationer och projekt. Slutbetyg på kursen baseras på resultatet av den skriftliga tentamen, som äger rum efter kursens första läsperiod.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Datorlaborationer och projekt. 
Antal högskolepoäng: 3. Betygsskala: UG.  Prestationsbedömning: För godkänt betyg krävs godkända laborationer och godkänt projekt.  Delmomentet omfattar: Obligatoriska laborationer och ett obligatoriskt projekt. 
Kod: 0212. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. Resultatet på denna tentamen avgör slutbetyg på kursen.  Övrig information: Ordinarie tentamen äger rum efter kursens första läsperiod.
Antagningsuppgifter
Förkunskapskrav:
EDAA10 Programmering i Java


Begränsat antal platser: Nej
Kursen överlappar följande kurser: EDA215, EDA216, EDA636, EDAF75
Kurslitteratur

Databasteknik: Databasteknik, Thomas Padron-McCarthy, Tore Risch. Studentlitteratur, 2005, ISBN: 9789144044491. .
Eller.
Garcia-Molina, H & Ullman, J D & Widom, J: Database systems, The Complete Book, Second Edition (International Edition). Prentice Hall, 2009, ISBN: 0-13-135428-0. Även första upplagan av boken kan användas.


Kontaktinfo och övrigt
Studierektor: Studierektor, studierektor@cs.lth.se
Kursansvarig: Niklas Fors, niklas.fors@cs.lth.se
Hemsida: http://cs.lth.se/edaf20
Övrig information: Vissa moment i kursen kan komma att ges på engelska. Kursen ges i Helsingborg.



