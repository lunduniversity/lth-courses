

Kursplan för
Avancerad interaktionsdesign
Advanced Interaction Design
MAMN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Obligatorisk för: C3
Valfri för: D4-bg
Undervisningsspråk: Kursen ges på svenska

Syfte
Kursen syftar till att studenten skall få kunskaper kring
avancerad datorinteraktion med nya former av informations- och
kommunikationsteknologi (IKT) med fokus på multimodala
gränssnitt. Kursen syftar till att ge studenten en förmåga att
prototypa nya interaktionsidéer där användningen av IKT
understöds av alternativa inmatningsmetoder, t ex sensorer,
samtidigt som man arbetar enligt en användarcentrerad
designmodell.

Mål
Kunskap och förståelse
För godkänd kurs skall studenten

förstå möjligheter och begränsningar kring användandet av
nya interaktionsformer
förstå hur nya interaktionsformer kan prototypas på olika
detaljnivå


Färdighet och förmåga
För godkänd kurs skall studenten

kunna skapa en applikation som läser av och visar värdet av
sensordata
att i grupp kunna skapa en hi-fi prototyp av en applikation som
har den nödvändiga detaljrikedomen och helheten för att kunna
testas av slutanvändare
i en rapport, skriven på engelska, visa hur man tillämpat en
användar-centrerad designprocess i en snabb utvecklingsprocess
genom att beskriva både tekniken och vilka designbeslut som är
gjorda, samt att knyta dessa till relevant teori

 

Värderingsförmåga och förhållningssätt
För godkänd kurs skall studenten

kunna överväga alternativa, multimodala former av interaktion
som ligger bortom den traditionella skärm-metaforen i ny
interaktionsdesign
förstå och tillämpa en designstrategi som tar till vara att
multimodala interaktionsformer ger användaren frihet att välja
hur ett gränssnitt ska användas / styras och hur information kan
tas emot


Kursinnehåll
Kursen är till största del byggd kring ett design- och
programmeringsprojekt som genomförs i grupper. Projektet tränar
studenternas förmåga till självständigt arbete i en
användarcentrerad designprocess med snabba design-iterationer som
har likheter med XP (eXtreme Programming).  Strukturerad
handledning ges för att hjälpa till att nå projektmålen. Kursen
hålls ihop av aktiviteter som understödjer projekt-processen:

Brainstorming
Fler-gruppshandledning
Mellan-redovisning
Rapport på engelska
Avslutande mässa
Reflektion av eget och andra gruppmedlemmars lärande

Projektet kännetecknas av experimenterade med
icke-traditionella (avancerade) interaktionsformer, genom att man
utnyttjar sensorer, t ex GPS, accelerometer och gyro, för att ge
insignaler och t ex ljud och vibrationer för att ge återkoppling.
Som plattform används en Android smartphone, eftersom den både
är programmeringsbar och innehåller många sensorer.
Ett urval föreläsningar ger teoretisk underbyggnad kring
avancerade interaktionsformer baserade huvudsakligen på
interaktion som ligger bortom den traditionella skärm-metaforen, t
ex:

Prototyp-metoder och varianter av designmetodik
Gester
Ljud-återkoppling
Haptisk återkoppling
Augmented reality
Tangible interaction

Vissa moment är obligatoriska (se ovan). Kompensationsuppgift
som i någon mån uppväger det lärandemoment som missats kan
krävas in i de fall en student inte närvarar vid ett sådant
moment.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkänt projektarbete, deltagande på obligatoriska moment, samt genomförande av individuella uppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Minst fem terminers heltidsstudier på civilingenjörsutbildningen
MAMA15 Interaktionsdesign, grundkurs eller MAMN25 Interaktionsdesign
EDA016 Programmeringsteknik eller EDA017 Programmeringsteknik eller EDAA45 Programmering, grundkurs eller EDAA55 Programmeringsteknik
EDAA01 Programmeringsteknik - fördjupningskurs
EXTA65 Kognition eller TEK210 Kognition


Begränsat antal platser: 60
Urvalskriterier: Platsgaranti för studenter på InfoCom som har kursen i sitt obligatorium och som har anmält sig i tid. Urval för resterande platser: Antal poäng som har uppnåtts eller tillgodoräknats på programmet i LADOK den 28 februari.
Kurslitteratur

Utdelat material. Allt material är tillgängligt på kursens hemsida.


Kontaktinfo och övrigt
Kursansvarig: Kirsten Rassmus Gröhn, universitetslektor, tekn dr, kirre@certec.lth.se
Kursansvarig: Héctor Caltenco, hector.caltenco@certec.lth.se
Hemsida: http://www.eat.lth.se/kurser/interaktionsdesign/avancerad_interaktionsdesign_mamn01/
Övrig information: Obligatoriska moment: introduktionsföreläsning, projektpresentationer och gemensamma projektaktiviteter, slutdokumentation i form av en rapport på engelska, individuell programmeringsuppgift, individuell reflektion.




