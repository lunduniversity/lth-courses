

Kursplan för
Experimentella metoder och instrumentering för synkrotronljusforskning
Experimental Methods and Instrumentation for Synchrotron Radiation Research
EXTN90, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Valfri för: F4, F4-aft, N4
Undervisningsspråk: Kursen ges på engelska

Syfte
Kursen syftar till att ge fördjupade kunskaper kring
synkrotronljuskällor, strålrör och experiment samt ge
erfarenhet av beräkningar och modellering av olika ljuskällor
och strålrör. Dessutom syftar kursen till att ge grundläggande
kunskaper om olika experimentella metoder inom forskningen kring
synkrotronljus och frielektronlasrar.

Mål
Kunskap och förståelse
För godkänd kurs skall studenten

ha fördjupad kunskap om synkrotronljuskällans egenskaper
(böjmagnet, undulator, wiggler).
ha kunskaper om optiska komponenter (fokuserande, avbildande,
diffrakterande) för fotonenergiområden från infrarött till
hård röntgen.
ha kunskaper om uppbyggnaden av strålrör för spektroskopi,
strukturbestämning, avbildning, mikroskopi och tomografi.
ha kunskaper om experimentella tekniker och metoder för
spektroskopi, strukturbestämning, avbildning, mikroskopi och
tomografi.


Färdighet och förmåga
För godkänd kurs skall studenten

kunna genomföra en simulering och därmed optimering av
parametrar för insättningselement (undulatorer och wigglers)
givet en kravspecifikation på fotonenergiområde, fotonflöde och
polarisation. samt givet lagringsringens prestanda (elektronenergi,
emittans och strålstorlek).
kunna genomföra en simulering och därmed optimering av
parametrar för optiska komponenter (såväl reflektiva, refraktiva
som diffraktiva) för att optimera prestanda avseende
fotonenergiområde, fotonflöde, energiupplösning, polarisation
och fokusering.
för en given vetenskaplig frågeställning kunna identifiera
den eller de synkrotronljusbaserade och/eller
frielektronlaserbaserade metoder som kan vara tillämpliga för
problemets lösning.
kunna kommunicera med strålrörsansvariga och tekniker på
ett synkrotronljuslaboratorium.


Värderingsförmåga och förhållningssätt
För godkänd kurs skall studenten

kunna presentera grundläggande synkrotronljusresultat till
allmänhet och kollegor
kunna bedöma rimlighet och signifikans i rapporterade
resultat.


Kursinnehåll

Egenskaper hos synkrotronljus från böjmagneter och
insättningselement och hur dessa är kopplade till parametrar för
lagringsringen och insättningselementet.
Optiska komponenter för fokusering, monokromatisering och
polarisering av synkrotronljus.
Experimentella metoder baserade på synkrotronljus.
Egenskaper och experimentella metoder för
frielektronlasrar.


Kursens examination
Betygsskala: UV - (U,G,VG) - (Underkänd, Godkänd, Väl godkänd)
Prestationsbedömning: Skriftlig tentamen, godkända laborationer och godkända inlämningsuppgifter. Deltagande i gruppövningar, demonstrationer, laborationer och därmed integrerad annan undervisning är obligatoriskt. Slutbetyget avgörs genom en sammanvägning av resultaten på de moment som ingår i examinationen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EXTF90 Produktion av fotoner och neutroner för vetenskap.
Begränsat antal platser: Nej
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart. Se www.maxlab.lu.se .


Kontaktinfo och övrigt
Kursansvarig: Rami Sankari, rami.sankari@maxiv.lu.se
Hemsida: http://www.maxlab.lu.se
Övrig information: Kursen ges av naturvetenskapliga fakulteten (MAXM16) och följer inte nödvändigtvis läsperiodsindelningen.



