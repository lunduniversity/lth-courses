

Kursplan för
Algoritmimplementering
Algorithm Implementation
EDAF15, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: Pi3
Valfri för: C4-pv, D4-is, D4-pv, F4, F4-bs
Undervisningsspråk: Kursen ges på svenska

Syfte
Kursens huvudsyfte är att studenterna ska lära sig en metodik
för att hitta en fördelaktig version av en algoritm och att
maximera prestanda vid implementering av denna. För att nå detta
huvudsyfte är två andra syften med kursen att studenterna ska ha
kunskaper dels (1) om programspråket ISO C11 med fokus på vilka
språkkonstruktioner som ofta blir effektiva och/eller påverkar
portabilitet, och dels (2) om modern datorarkitektur, ur
programmerarens synvinkel, med fokus på mikroprocessorer och
cacheminnen.

Mål
Kunskap och förståelse
För godkänd kurs skall studenten

förstå hur moderna mikroprocessorer implementeras med hjälp
av pipelining och vilka konsekvenser för prestanda detta får för
programmeraren,
förstå hur cacheminnen fungerar och vilka konsekvenser för
prestanda detta får för programmeraren, samt
förstå hur olika språkkonstruktioner, t.ex. användning av
pekare, kan översättas till maskinkod och detta kan påverka
prestanda.


Färdighet och förmåga
För godkänd kurs skall studenten

kunna skriva program i språket ISO C, dvs C11,
med hjälp av moderna verktyg kunna analysera prestandan i C
program, samt
kunna maximera prestandan genom att skriva om programmet
utifrån den information prestandaanalysverktygen ger.


Värderingsförmåga och förhållningssätt
För godkänd kurs skall studenten

hitta en fördelaktig version av en algoritm med hänsyn taget
till tillämpningens krav.


Kursinnehåll
ISO C11, GNU debuggern GDB, Valgrind, profileringsverktygen
GPROF, OPROFILE och GCOV, pipelinade mikroprocessorer,
cacheminnen, användning av simuleringsverktyg för
prestandaanalys, implementering av matematiska funktioner för
processorer med eller utan hårdvarustöd för flyttal.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För godkänt betyg krävs godkänd tentamen, godkända datorlaborationer samt godkänd inlämningsuppgift. För att få delta i tentamen krävs att laborationerna är fullgjorda. Slutbetyg i kursen grundar sig på resultatet av den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Obligatoriska moment. 
Antal högskolepoäng: 2. Betygsskala: UG.  Prestationsbedömning: För godkänt betyg krävs att laborationerna och inlämningsuppgiften fullgjorts.  Delmomentet omfattar: Laborationer och inlämningsuppgift. 
Kod: 0214. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Slutbetyg på kursen baseras på resultatet av den skriftliga tentamen.  Delmomentet omfattar: Skriftlig tentamen. För att få delta i tentamen krävs att laborationerna är fullgjorda. 
Antagningsuppgifter
Förkunskapskrav:
EDAA01 Programmeringsteknik - fördjupningskurs


Begränsat antal platser: Nej
Kursen överlappar följande kurser: EDA115
Kurslitteratur

Jonas Skeppstedt and Christian Söderberg: Writing Efficient C Code: A Thorough Introduction, 2nd edition. Skeppberg, 2016, ISBN: 978-91-977940-4-6.


Kontaktinfo och övrigt
Kursansvarig: Jonas Skeppstedt, jonas.skeppstedt@cs.lth.se
Hemsida: http://cs.lth.se/edaf15



