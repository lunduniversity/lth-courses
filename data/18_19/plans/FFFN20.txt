

Kursplan för
Experimentell biofysik
Experimental Biophysics
FFFN20, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Huvudområde: Nanovetenskap. 
Valfri för: BME4-bf, F4, F4-nf, N4-nf, N4-nbm
Undervisningsspråk: Kursen ges på engelska

Syfte
Kursen ger en fördjupning i tvärvetenskapligt arbete med fokus
på experimentella metoder inom biofysiken. Kursen avser specifikt
att ge en introduktion till gränslandet mellan modern fysik,
nanoteknologi, biomolekylär kemi och biologi. Genom att grunda sig
på aktuella vetenskapliga artiklar är kursen
forskningsförberedande.

Mål
Kunskap och förståelse
För godkänd kurs skall studenten

kunna problematisera kopplingen mellan storleksordningar i
biologi och mikroelektroniska komponenters storleksordningar och
hur detta är till fördel vid skapande av nya verktyg för
biomedicinsk analys.
kunna förklara grundläggande begrepp och problem inom mikro-
och nanofluidik.
kunna beskriva avancerade avbildningsmetoder.
kunna förklara grundläggande tekniker för studier av enstaka
molekyler.
kunna förklara grundläggande mekanismer inom molekylära
motorer.
kunna beskriva cellers växelverkan med nanostrukturerade
partiklar inklusive nanotoxicitet
kunna beskriva system - lab on a chip, integration.


Färdighet och förmåga
För godkänd kurs skall studenten

självständigt kunna söka information utöver
kurslitteraturen.
kunna tillgodogöra sig och sammanfatta vetenskapliga
artiklar.
kunna utveckla enkla experiment, dvs utvärdera och välja
lämplig experimentell teknik för en specifik
frågeställning.
kunna planera ett vetenskapligt projekt.
kunna skriva välstrukturerade projektrapporter som
sammanfattar, förklarar och analyserar experimentellt och/eller
teoretiskt arbete.
kunna presentera egna resultat i ett muntligt föredrag och
aktivt delta i argumenterande vetenskapliga diskussioner.


Värderingsförmåga och förhållningssätt
För godkänd kurs skall studenten

ha fått erfara arbete inom forskningsnära projekt.
förstå begränsningar och möjligheter av miniatyrisering av
bioanalytiska verktyg.


Kursinnehåll
Kursen innehåller tre huvudmoment. Första delen av kursen
består av föreläsningar och diskussionsseminarier. Under detta
moment går man igenom relevanta huvudämnen enligt lista nedan och
diskuterar aktuella artiklar. Speciellt under seminarieövningarna
krävs det att studenterna tar aktiv del i diskussionen. En viktig
del av detta moment är att träna sig i effektiv läsning av och
informationsextraktion från vetenskapliga artiklar. Ett
genomgående tema inom kursen är mikro och nanostrukturer inom
biologi och teknologi och den ömsesidiga kopplingen
däremellan.
Specifika ämnen som ingår i kursen:

Storleksordningar i biologi och fysik.
Avbildning av biologiska strukturer : optisk mikroskopi
inklusive superupplösningsmikroskopi (STED, STORM mfl).
Mikro- & nanofluidik: Separation och analys av molekyler
och celler, mjuk litografi.
Proteiners och cellers växelverkan med nanostrukturerade ytor:
kontroll och styrning av motorproteiner, utväxt av axoner,
antikropp-antigen reaktioner för proteinchip-tillämpningar.
Växelverkan av lågdimensionella material med individuella
celler och organismer.
Systemaspekter: lab-on-a-chip tillämpningar, studier av
enstaka celler.

Den andra delen består av laborativa övningar, främst i våra
forskningslaboratorier. Studenterna får tillfälle att stifta
bekantskap med utrustning som aktivt används inom avdelningens
forskning inom biofysik.
Specifika laborativa moment som ingår:

Grundläggande fluoroscensmikroskopi inklusive optisk
pincett
Mjuk litografi och mikrofluidik
Tillämpning av mikrofluidik
Flödessimulering
Optisk pincett

Den sista delen av kursen är ett projektarbete där studenterna
arbetar individuellt eller i små grupper och får göra, helst
innovativa men samtidigt enkla, experiment i forskningsmiljö på
valfria plats inom eller utom universitetet. Projekten definieras i
samverkan med kursansvarig, handledare och student.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftliga tentamina och skriftlig rapport. Betyget sätts som en avvägning mellan första teoridelen (30%), laborationsdelen (30%) och projektrapporten (40%).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Teori. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. 
Kod: 0213. Benämning: Laboratoriedel. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen. 
Kod: 0313. Benämning: Projekt. 
Antal högskolepoäng: 6. Betygsskala: TH.  Prestationsbedömning: Skriftlig rapport och muntlig redovisning. 
Antagningsuppgifter
Förutsatta förkunskaper: Obligatoriska kurser inom civilingenjörsprogrammet teknisk nanovetenskap eller motsvarande.
Begränsat antal platser: 30
Urvalskriterier: Antal poäng som återstår till examen.
Kursen överlappar följande kurser: TEK265
Kurslitteratur

Kursen saknar kursbok. Istället bygger kursen på aktuella vetenskapliga artiklar, varav av en del är av typen översiktsartiklar.
Laborationshandledningar och instuderingsfrågor finns på kursens hemsida. Likaså finns samtliga projektrapporter tillgängliga som pdf filer på kursens hemsida.


Kontaktinfo och övrigt
Kursansvarig: Prof Jonas Tegenfeldt, jonas.tegenfeldt@ftf.lth.se
Hemsida: https://biokurs.ftf.lth.se/



