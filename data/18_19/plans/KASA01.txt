

Kursplan för
Grundläggande kemi
Fundamental Chemistry
KASA01, 9 högskolepoäng, G1 (Grundnivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Huvudområde: Teknik. 
Obligatorisk för: W2
Undervisningsspråk: Kursen ges på svenska

Syfte
Kursen skall väcka intresse för kemi, samt lägga en teoretisk
och färdighetsmässig grund för fördjupade kemiska studier inom
utbildningsprogrammet. Kursen utgör basen för de kommande
kurserna i kemi.
Kursen ska även ge en förståelse för det kemiska
fackspråket på såväl svenska som engelska.

Mål
Kunskap och förståelse
För godkänd kurs skall studenten

Systematiskt kunna ge namn respektive ange kemiska formler för
oorganiska och organiska substanser samt använda grundläggande
kemiska begrepp och termer.
Känna till enklare modeller för atomens uppbyggnad,
elektronkonfigurationer och kopplingen av dessa till periodiska
systemet samt orbitalteori
Förklara och använda termodynamiska data och storheter samt
utnyttja sambanden mellan dem.
Förklara och tillämpa begreppet kemisk jämvikt


Färdighet och förmåga
För godkänd kurs skall studenten

Beskriva och förklara inter- och intramolekylära krafter hos
kemiska substanser.
Analysera och lösa kemiska jämviktsproblem.
Teckna elektrokemiska celler och analysera förloppen för
elektrokemiska processer samt beräkna cellpotentialer.
Utföra enklare laboratoriearbete och göra riskanalys i
samband med dessa


Värderingsförmåga och förhållningssätt
För godkänd kurs skall studenten

Redovisa kemiska beräkningar med korrekta enheter och
siffernoggrannhet på ett logiskt och relevant sätt.
Ta upp, korrekt redovisa och utvärdera resultat från
laborationsförsök.


Kursinnehåll
Med anknytning till verklighetsnära tillämpningar kommer
fundamentala kemiska fenomen att belysas och förklaras.
Följande moment behandlas:

Grundläggande kemiska begrepp och nomenklatur.
Enklare laboratoriearbete
Atomers uppbyggnad och periodiska systemet
Kemiska formler, reaktioner och stökiometri
Kemisk bindning
Molekylgeometrier.
Allmän introduktion till begreppen entalpi, entropi, inre
energi och fri energi.
Intermolekylära krafter (dispersionskrafter, vätebindningar,
dipol-dipol).
Standardbildnings- och reaktionsentalpier.
Kalorimetri.
Kemisk jämviktslära med tillämpningar t.ex. inom löslighet,
syra-bas jämvikter, buffertlösningar och titrerreaktioner.
Elektrokemi belyser redox-processer, elektrokemiska celler och
elektrolys.
Korrosionslära.

Arbete med problemlösning spelar en stor roll vid inlärning av
kursen.
Kurslitteraturen är på engelska och ska ses som en
introduktion till det engelska språket med
naturvetenskaplig inriktning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, inlämningsuppgifter och laborationer. Frågor hämtade från kursens obligatoriska moment utgör del av tentamen (vid ordinarie tentamenstillfälle). Tentamensresultatet ger slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 8. Betygsskala: TH.  Prestationsbedömning: Skriftlig tentamen 
Kod: 0217. Benämning: Inlämningsuppgifter. 
Antal högskolepoäng: 0. Betygsskala: UG.  Prestationsbedömning: Inlämningsuppgifter 
Kod: 0317. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Laborationer.  Delmomentet omfattar: Obligatoriska laborationer som illustrerar kursinnehållet. 
Antagningsuppgifter
Begränsat antal platser: Nej
Kursen överlappar följande kurser: KOOA01, KOOA05, KOOA10, KOOA15, KOOA20
Kurslitteratur

Atkins, P, Jones, L, Laverman, L: Chemical Principles: The Quest for Insight, 7:e upplagan. WH Freeman , 2016, ISBN: 9781319154196.
Ellervik, U, Kann, N och Sterner, O: Organisk kemi, 3:e upplagan. Studentlitteratur, 2014, ISBN: 978-91-44-09991-0.
Laborationshandledning.


Kontaktinfo och övrigt
Kursansvarig: Prof. Jan-Olle Malm, Jan-Olle.Malm@polymat.lth.se
Kursansvarig: Dr. Johan Reimer, Johan.Reimer@kemi.lu.se
Hemsida: http://www.kilu.lu.se/cas/education/undergraduate-education/ekosystemteknik/



