

Kursplan för
Kryptoteknik
Cryptography
EDIN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-ks, C4-sec, D4-ks, E4-ks, F4, MWIR2, Pi4-pv
Undervisningsspråk: Kursen ges på begäran på engelska

Syfte
Syftet med kursen är att ge en orientering om klassiska
kryptosystem samt att ge ingående kunskaper om moderna
kryptosystem.

Mål
Kunskap och förståelse
För godkänd kurs skall studenten

beskriva de olika byggstenar som området kryptologi
tillhandahåller,
förklara principer bakom olika kryptografiska funktioner,
beskriva de generella problemen inom området kryptologi.


Färdighet och förmåga
För godkänd kurs skall studenten

identifiera och formulera problem inom området kryptologi
göra översiktliga beskrivningar av hur kryptografiska
funktioner kan användas i system som syftar till att erbjuda
någon typ av säkerhet
göra val av lämpliga parametrar till kryptografiska
funktioner samt analysera olika möjliga konstruktioner ur ett
säkerhetsperspektiv.


Kursinnehåll
Klassiska kryptosystem: Inledning och grundläggande
begrepp. Caesarkrypto, enkel substitution, polyalfabetssystem
(Vigenére, Vernam), transposition, rotormaskiner (Enigma).
Shannons teori för sekretess: Nyckelentropier och
meddelanden, redundans och entydighetslängd, perfekt
sekretess.
Skiftregister och strömchiffer: Ändliga kroppar,
linjärt återkopplade skiftregister och skiftregistersekvenser,
perioder och cykelkarakteristiker, skiftregistersyntes, olinjära
kombinationer av skiftregistersekvenser, attacker på
strömchiffer.
Blockchiffer: Data Encryption Standard (DES), Advanced
Encryption Standard (AES).
Öppen-nyckel-kryptosystem: Enkel talteori,
RSA-systemet, Diffie-Hellman nyckelutbyte, faktorisering,
primtalstestning, digitala signaturer.
Hashfunktioner: egenskaper, kollisionsattacker,
födelsedagsparadoxen
Simmons’ teori för autenticering: Imitation och
substitution.
Secret sharing: Shamirs tröskelschema, allmän secret
sharing, perfekta och ideala system.
Projekt: 1. Faktoriseringsalgoritmer. 2.
Studium av skiftregister. 3. Korrelationsattacker.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom skriftlig tentamen och tre projektuppgifter. Godkända projektuppgifter är krav för att få tentera. Betyg på tentamen är kursbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen.  Delmomentet omfattar: Hela kursen. 
Kod: 0218. Benämning: Projekt. 
Antal högskolepoäng: 3. Betygsskala: UG.  Prestationsbedömning: Godkända projekt.  Delmomentet omfattar: Kursen har tre obligatoriska projekt som täcker olika delar av kursen. 
Antagningsuppgifter
Förutsatta förkunskaper: Grundläggande programmeringsteknik. 
Grundläggande matematik, såsom linjär algebra och sannolikhetsteori.
Begränsat antal platser: Nej
Kursen överlappar följande kurser: EDI051
Kurslitteratur

Föreläsningsanteckningar i kryptoteknik, utges av institutionen.
Alternativ litteratur: Stinson, D., Cryptography, Theory and Practice, CRC Press, ISBN 1-58488-206-9 eller Smart, N., Cryptography: An Introduction, McGraw-Hill, ISBN 0077099877.


Kontaktinfo och övrigt
Kursansvarig: Professor Thomas Johansson, thomas@eit.lth.se
Hemsida: http://www.eit.lth.se/kurs/edin01



