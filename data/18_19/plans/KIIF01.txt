

Kursplan för
Industriellt miljöarbete
Industrial Environmental Management
KIIF01, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Valfri för: C4, D4, E4, F4, I4, W4
Undervisningsspråk: Kursen ges på begäran på engelska

Syfte
Baserat på tidigare förvärvade kunskaper i ett visst
teknikområde ska studenten kunna identifiera och utvärdera
förebyggande lösningar på miljöproblem med både tekniska och
management-orienterade verktyg och metoder.

Mål
Kunskap och förståelse
För godkänd kurs skall studenten

kunna, baserat på tidigare inhämtad kunskap inom sitt
ingenjörsämne, söka förebyggande miljöskyddslösningar genom
att använda såväl tekniska som management-inriktade verktyg och
metoder
förstå hur miljöledningssystem, ex. ISO 14001, är uppbyggda
och dess roll i ett industriellt miljöarbete
lära sig tekniska strategier för att effektivisera vatten-,
energi- och materialflöden (inklusive övervakning, underhåll,
återanvändning, renare teknologi, processmodifieringar, good
housekeeping, etc.)
att förstå hur ett livscykeltänkande påverkar industriellt
miljöarbete
förstå ingenjörens roll och ansvar i att miljöanpassa
industriell verksamhet


Färdighet och förmåga
För godkänd kurs skall studenten

kunna lösa problem tillsammans med studenter från andra 
civilingenjörsprogram
kunna lösa verkliga fall inom ämnesområdet


Värderingsförmåga och förhållningssätt
För godkänd kurs skall studenten

förstå vilken roll och ansvar ingenjörer har för att minska
miljöpåverkan från industriell verksamhet.


Kursinnehåll
Förebyggande miljöskyddslösningar kräver kunskap om
processer, produkter och management, och därför kommer
kursdeltagarna att övas i att söka lösningar, som använder
såväl tekniska som managementinriktade verktyg och metoder. Med
utgångspunkt i deltagarnas ingenjörsbakgrund kommer
projektarbetena att belysa förebyggande miljöskyddsarbete inom
tillämpade industrifall.
Kursmomenten behandlar processintegrerat miljöskyddsarbete,
inklusive ledning och styrning av miljöarbete (bl.a. en
introduktion till befintliga miljömanagementstandarder som ISO
14000), tekniska strategier för att effektivisera vatten-, energi-
och materialflöden (inklusive övervakning, underhåll,
återanvändning, renare teknologi, processmodifieringar, good
housekeeping, etc.).
Produktrelaterade frågor utgör ett annat centralt område i
kursen med livscykelanalyser, miljöanpassad produktdesign,
miljömärkning, miljöarbete i leverantörskedjan, etc.
Kursen kommer även att i ett vidare perspektiv belysa
industriell utveckling och ingenjörens roll och ansvar i att
miljöanpassa industriell verksamhet. Kursen ges i form av kortare
föreläsningar i kombination med seminarier och andra övningar
där teknologerna aktivt medverkar i inlärningstillfället.
Personer som arbetar professionellt med miljöfrågor i industrin
deltar i flera av kursmomenten.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination genom inlämningsuppgift och tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 25
Urvalskriterier: Antal poäng som återstår till civilingenjörs- eller arkitektexamen.
Kursen kan ställas in: Om färre än 40 anmälda.
Kursen överlappar följande kurser: KII010
Kurslitteratur

Rodhe, H. & Karlsson, M. (eds.): Textbook on Cleaner Production. IIIEE Lund University , 2002.
Johansson, A., et al.: Strategies for Cleaner Technology. IIIEE, Lund University, 2003.
Brorson T., & Almgren R.: ISO 14001 för små och medelstora företag. SIS förlag, 2012, ISBN: 9789171628435.
Moltan-Hill P.: The Business Student's Guide to Sustainable Management. Greenleaf Publishing, 2014, ISBN: 9781783531394.


Kontaktinfo och övrigt
Kursansvarig: Håkan Rodhe, Hakan.Rodhe@iiiee.lu.se
Hemsida: http://www.iiiee.lu.se



