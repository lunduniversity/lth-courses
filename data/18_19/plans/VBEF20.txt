

Kursplan för
Modellbaserad projektering 
Model Based Design
VBEF20, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Valfri för: IBYA3
Undervisningsspråk: Kursen ges på svenska

Syfte
Kursen ska ge praktiska färdigheter i modellbaserad
projektering och därtill associerade presentationstekniker för
designprocessens tidiga skeden. Teorin ska ge insikter om hur
arkitektens objektmodeller organiseras för att stödja
bygginformationsmodellering (BIM) och visualisering.

Mål
Kunskap och förståelse
För godkänd kurs skall studenten

Kunna bygga en objektbaserad datormodell av en byggnad i flera
våningar och förstå hur byggnadens representation i datormediet
är uppbyggt.
Kunna adminstrera en objektbaserad datormodell med avseende på
standard element, biblioteksdelar, bibliotek, lager mm.
Kunna använda parameterstyrda, byggnadsrelaterade
biblioteksobjekt av typen dörrar, fönster, trappor osv.
Kunna förklara och förstå hur man administrerar en
objektbaserad datormodell av en byggnad med avseende på
standardelement och biblioteksdelar.
Kunna använda en objektbaserad datormodell för att göra
stillbilder och animerade presentationer (QuickTimeVR) för att
presentera en byggnad
Kunna använda en objektbaserad datormodell för att göra
huvudritningar i skala 1:100
Kunna göra en sekventiell presentation av sitt projekt
Vara orienterad om ”State of the Art” vad gäller
modellbaserad projektering och veta var man kan ”uppdatera
sig”.


Färdighet och förmåga
För godkänd kurs skall studenten

Visa prov på hur man bygger en objektbaserad datormodell av en
byggnad i flera våningar.
Visa prov på hur man använder parameterstyrda,
byggnadsrelaterade biblioteksobjekt av typen dörrar, fönster,
trappor osv.
Visa prov på hur man bygger egna biblioteksobjekt med de
metoder som programmet erbjuder.
Visa prov på hur man använder geometriska data i en
objektbaserad datormodell för att göra stillbilder och animerade
presentationer (QuickTimeVR) för att presentera en byggnad.
Visa prov på hur man använder geometriska data i en
objektbaserad datormodell för att göra huvudritningar i skala
1:100
Visa prov på hur man gör en sekventiell datorpresentation av
sitt projekt.


Värderingsförmåga och förhållningssätt
För godkänd kurs skall studenten

I kommentarer till sina övningsuppgifter diskutera för- och
nackdelar med modellbaserad projektering relaterat till egna
erfarenheter av ritningsbaserade metoder med dator eller papper och
penna.
Reflektera över de val och prioriteringar som styrt resultaten
i uppgifterna.


Kursinnehåll
Kursen ges på distans över Internet. Den bygger på
genomförande, inlämning och bedömning av tolv övningsuppgifter.
Genom att lösa uppgifterna kan studenten visa prov på sin
förmåga enligt kraven ovan, exempelvis genom:

Modellering av flervåningshus och administration av dess
standard element, biblioteksdelar, bibliotek, lager, mm.
Visualisering med bilder och animeringar
Skapande av huvudritningar i skala 1:100
Utformning av datorpresentation av projektet
Uppgifterna, övrig instruktion och information finns beskrivna
och tillgängliga på kursens hemsida på Internet som byggt i
Luvit, en miljö som byggts för distanskurser inom Lunds
Universitet.
Studium av ”State of the Art” i aktuella papers mm på
Internet.


Kursens examination
Betygsskala: UG - (U,G) - (Underkänd, Godkänd)
Prestationsbedömning: 100 % godkända övningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Andra årskursen Byggteknik med arkitektur
Begränsat antal platser: Nej
Kursen kan ställas in: Om färre än 20 anmälda.
Kursen överlappar följande kurser: ADP600
Kurslitteratur

På kursens hemsida (eventuellt Live@Lund) finns grundläggande teori, samt länkar till externa informationskällor på weben. Kursen kräver extensivt studium av program-manualer och s k tutorials på weben för att kunna lösa uppgifter enligt modellen problembaserat lärande. För att ge ett djupare teoretiskt förhållningssätt krävs studier och reflektion kring tre akademiska papers, som speglar aktuell forskning och utveckling inom områdena projekteringsmetodik, CAAD eller BIM. Dessa är presenterade vid konferenser såsom eCAADe, CaadFutures, ACADIA, CADRIA eller SIGRADI (organisationer i olika världsdelar med intresse för CAAD).


Kontaktinfo och övrigt
Kursadministratör: Christina Glans, christina.glans@construction.lth.se
Kursansvarig: Anne Landin, anne.landin@construction.lth.se
Hemsida: http://www.bekon.lth.se/utbildning/grundutbildning/
Övrig information: Kursen ges på distans över Internet.



