

Kursplan för
Algoritmer, datastrukturer och komplexitet
Algorithms, Data Structures and Complexity
EDAF05, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: D2, Pi4-pv
Valfri för: C4-pv, E4, F4, F4-pv, L4-gi
Undervisningsspråk: Kursen ges på begäran på engelska

Syfte
Algoritmer och datastrukturer spelar en fundamental roll inom
datavetenskap. Datastrukturer används för att modellera
verkligheten och valet av representation påverkar algoritmers
effektivitet. Ett syfte med kursen är att ge kunskap om ett
antal avancerade datastrukturer för några av de abstrakta
modeller som ingått i tidigare kurser samt om datastrukturer för
ytterligare modeller såsom grafer. Ett annat syfte är att ge
utökade kunskaper om algoritmer, framför allt grafalgoritmer.
Vidare skall kursen ge goda kunskaper i hur man analyserar en
algoritm med avseende på effektivitet.

Mål
Kunskap och förståelse
För godkänd kurs skall studenten

kunna beskriva datastrukturer för grafer och deras
tillämpningar
kunna redogöra för olika problemlösningsstrategier såsom t
ex söndra-och-härska och giriga algoritmer
behärska ett antal tekniker för beräkning av algoritmers
tidskomplexitet (effektivitet)
vara orienterad om begreppen undre gränser,
komplexitetsklasser och oavgörbara problem


Färdighet och förmåga
För godkänd kurs skall studenten

utifrån problembeskrivningar kunna identifiera algoritmer och
datastrukturer som är lämpliga att använda i en lösning
kunna implementera de datastrukturer som ingår i kursen i ett
objektorienterat språk
kunna tillämpa problemlösningsstrategier på nya problem
kunna tillämpa tekniker för beräkning av algoritmers
tidskomplexitet och kunna använda sig av notationer för
asymptotisk tillväxt av funktioner för att beskriva algoritmers
komplexitet


Värderingsförmåga och förhållningssätt
För godkänd kurs skall studenten

ha utvecklat ett kritiskt förhållningssätt till hur val av
lösningsmetod och representation påverkar programs användbarhet
och effektivitet
inse att det finns problem för vilka alla kända algoritmer
är orealistiskt tidskrävande


Kursinnehåll
Grafer och grafalgoritmer. Datastrukturer för representation av
grafer. Strategier för problemlösning såsom
söndra-och-härska, giriga algoritmer och brute force. Tekniker
för att analysera algoritmers tidskomplexitet. Orientering om
komplexitetsklasserna P och NP. Orientering om beräkningsbarhet
och Church-Turings tes.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. För godkänt betyg på kursen krävs att de obligatoriska momenten i kursen redovisats med godkänt resultat. Slutbetyg i kursen bestäms av resultatet på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0109. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Slutbetyg på hela kursen baseras på resultatet på den skriftliga tentamen. 
Kod: 0209. Benämning: Obligatoriska moment. 
Antal högskolepoäng: 2. Betygsskala: UG.  Prestationsbedömning: För godkänt betyg på hela kursen krävs att de obligatoriska momenten redovisats med godkänt resultat.  Delmomentet omfattar: Laborationer och inlämningsuppgift. 
Antagningsuppgifter
Förkunskapskrav:
Godkänd grundkurs i programmering (EDA011/EDA016/EDA017/EDA501/EDAA20/EDAA45/EDAA50/EDAA55/EDAA65) samt godkänd på de obligatoriska momenten eller tentamen i EDAA01


Begränsat antal platser: Nej
Kursen överlappar följande kurser: EDA027, EDA690
Kurslitteratur

Kleinberg J, Tardos E: Algorithm Design. Addison-Wesley, 2005, ISBN: 0321295358.


Kontaktinfo och övrigt
Kursansvarig: Professor Thore Husfeldt, Thore.Husfeldt@cs.lth.se
Hemsida: http://cs.lth.se/edaf05



