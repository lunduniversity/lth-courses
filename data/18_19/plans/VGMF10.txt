

Kursplan för
Geodesi
Geodesy
VGMF10, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Alternativobligatorisk för: L3
Valfri för: L4-gi, V4-at, V4-tv
Undervisningsspråk: Kursen ges på begäran på engelska

Syfte
Kursens syfte är att ge fördjupade kunskaper om begrepp och
metoder inom satellitgeodesi (GPS) och geodetisk mätningsteknik
med tillämpningar på verklighetsnära problem. Vidare är syftet
att ge grundläggande kunskaper om metoder som används för
geodatainsamling och kartläggning med UAV (drönare) och
laserskanning (Lidar).

Mål
Kunskap och förståelse
För godkänd kurs skall studenten

ha förståelse och kunskap om de samband som utgör
förutsättning för kombinationen av satellitpositionering och
terrester mätning
kunna formulera olika typer av matematiska modeller för
geodetiska problemställningars lösning med hjälp av såväl
minsta-kvadratberäkningar (MK) som andra beräkningsmodeller
kunna förstå och utforma lösningar av olika praktiska
problemställningar enlig föreskrifter och normer.
kunna förklara metoder som används för insamling av geodata
samt kartläggning med drönare och Lidar


Färdighet och förmåga
För godkänd kurs skall studenten

kunna analysera och tolka beräkningsresultat från skilda
typer av felteoretiska beräkningar.
kunna bedöma tillförlitlighet av en MK-beräkning.


Kursinnehåll
Geodesins grundbegrepp och definitioner, referenssystem och
kartprojektioner, transformationer, plan- och höjdmätning,
felteori. Satellitpositionering, datainsamling och kartläggning
med terrester mätning, drönare och Lidar. Stor vikt läggs till
sambandet mellan lägesbestämningar baserade på flygburna metoder
(t.ex. Lidar, drönare), satellitteknik GPS och terrestert utförda
lägesbestämningar.
Undervisningen omfattar föreläsningar, övningar och
fältövning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkänt på inlämningsuppgift samt deltagande i fältövning. För betyg tre behövs det att bli godkänd på all uppgifter samt fältövningen. Den skriftliga tentamen i slutet av kursen är inte obligatorisk för betyg tre. För extra betyg (fyra och fem) krävs dock den skriftliga tentamen i slutet av kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
V: VGMF15 Geodetisk mätningsteknik L: EXTA50 Samhällsmätning IB: VGM630 Geodesi, introduktion ELLER VGMA05 Geodetisk mätningsteknik


Förutsatta förkunskaper: FMA420 Linjär algebra ELLER FMAB20 Linjär algebra.
Begränsat antal platser: Nej
Kursen överlappar följande kurser: VGM021
Kurslitteratur

Engelska handouts och vetenskapliga artiklar.
Geodetisk och fotogrammetrisk mätnings- och beräkningsteknik,
 skrivit av Lantmäteriet, KTH, LU, HiG, KS.
http://www.lantmateriet.se/globalassets/om-lantmateriet/var-samverkan-med-andra/handbok-mat--och-kartfragor/utbildning/kompendium20131028.pdf.


Kontaktinfo och övrigt
Kursansvarig: Sadegh Jamali, sadegh.jamali@tft.lth.se
Hemsida: http://www.tft.lth.se



