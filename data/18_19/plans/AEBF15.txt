

Kursplan för
Dagsljus och belysning i byggnader
Daylighting and Lighting of Buildings
AEBF15, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Energi- och miljöeffektiva byggnader. 
Obligatorisk för: MEMB1
Undervisningsspråk: Kursen ges på engelska

Syfte
Kursen syftar till att introducera nyckelbegrepp om mänsklig
syn, visuell perception, icke-visuella ljuseffekter, fotometri,
ljus- och belysningsberäkningar, mätningar, modellering av
fysiskt ljus och simuleringsverktyg. Kursen ger en överblick av
väsentliga principer och strategier för framgångsrikt
dagsljusanvändande och -integrering i utformningen av byggnader
och med det elektriska belysningssystemet. Kursen förklarar också
komponenter av dagljussystem såväl som elektriska
belysningssystem och principer för energieffektiv arkitektonisk
ljusdesign.
 

Mål
Kunskap och förståelse
För godkänd kurs skall studenten

Kunna redogöra för viktiga begrepp inom belysning som t ex de
icke-visuella effekterna av belysning, visuell komfort, elektriska
ljuskällor, kontrollsystem och energieffektiv belysning;
Beskriva och diskutera de fysiska parametrar som påverkar
ljusets kvalitet och kvantitet i ett rum;
Redogöra för viktiga materiella egenskaper (t ex
diffusivitet/utbredning kontra specularity/återspegling) hos
belysning och dagsljus i rummet;
Redogöra för skillnaderna mellan grundläggande
belysningstermer som illuminans, luminans, kontrast,
dagsljusfaktor, obehag och bländande, dagsljusautonomi med
mera;
Beskriva ljus- och dagsljuskällor och diskutera förhållandet
mellan källornas egenskaper och deras effekter såsom skillnaden
mellan direkt solstrålning och diffus himmelstrålning osv.


Färdighet och förmåga
För godkänd kurs skall studenten

Kunna påverka/föreslå utformningen av belysning och dagsljus
grundat på användandet av olika verktyg som
handberäkningsmetoder, grafiska verktyg, fysisk modellering och
simuleringar;
Kunna identifiera, bestämma och integrera olika elektriska
belysningssystem och -scheman i en dagsljusbelyst byggnad
Kunna genomföra korrekta ljusmätningar (med en lux- och
luminansmätare) i ett fullskaligt rum och använda resultaten i en
analys och förändring av rummet ifråga;
Kunna genomföra såväl grundläggande handberäkningar av
belysning som mer avancerade dagljusanalyser på årsbasis;
Kunna använda grafiska verktyg och fysisk skalmodellering på
ett funktionellt sätt i analys, utformning och förändring av
arkitektoniska rum;
Kunna verifiera hur väl en byggnad uppfyller kriterierna i
kända certifieringssystem (t ex LEED, BREEAM, Miljöbyggnad
osv);
Kunna informera verbalt och grafiskt om ett arkitektoniskt
dagsljus- och belysningskoncept med korrekt terminologi.


Värderingsförmåga och förhållningssätt
För godkänd kurs skall studenten

Kunna beskriva och diskutera egenskaperna hos en dagsljus- och
belysningsinstallation som omfattar system (fönster och
avskärmning) och teknik för dagsljus/belysning;
Kunna namnge och diskutera framstående ljusarkitekters arbeten
där dagsljus är integrerat på ett meningsfullt och effektivt
sätt i utformningen av en byggnad;
Kunna formulera relevanta forsknings- och/eller konsultfrågor
och -uppgifter med avseende på belysning/dagsljus;
Kunna diskutera relevanta forskningstrender och utmaningar inom
området.


Kursinnehåll
Begreppet dagsljusbehandling av en byggnad beskriver det
medvetna arbetet med att släppa in dagsljus i en byggnad. Skälen
för att göra detta är många, alltifrån en önskan att skapa
hälsosamma och stimulerande rum till att reducera
energianvändningen för elektrisk belysning och kylsystem.
Tillsammans med elektrisk belysning är dagsljusbehandling en
väsentlig faktor för att få en god och hälsosam
inomhusmiljö.
Arkitekturhistorien har visat att ljus är en bestämmande
faktor vid arkitektoniskt skapande. Utvecklingen av elektrisk
belysning och kylsystem under 1930-talet förändrade emellertid
den fundamentala roll som det naturliga ljuset traditionellt hade
haft vid utformningen av arkitektoniska rum. Denna utveckling
tillät designers att isolera/frigöra den byggda formen från
överväganden om naturligt ljus. Det är idag möjligt att bygga
rum utan transparens (eller helt transparenta!). Dessa tekniska
förändringar har också modifierat arkitektens roll som mästare
av belysningen i arkitektoniska rum. Idag återupptäcker många
arkitekter möjligheterna för naturligt ljus att integreras i en
hållbar hälsosam utformning av byggnader.
Samspelet mellan dagsljus och byggnadens form bidrar väsentligt
till den estetiska upplevelsen av ett rum, och dagsljusbehandling
har idag en etablerad position inom arkitekturtillämpning och
-utbildning. Det är också viktigt att förstå att beslut om
utformningen av öppningar (storlek, orientering och egenskaper)
inte bara påverkar dagsljuskvalitet och -kvantitet i ett rum och
den därpå följande användningen av elektrisk belysning:
besluten har också en klar påverkan på uppvärmning och kylning,
termisk komfort och möjligheten till naturlig ventilation i ett
rum. En flexibel lösning av ljus och skuggning/avskärmning är
väsentlig för att uppnå en god balans mellan termisk komfort och
naturligt ljus inomhus.
Kursen kommer huvudsakligen att ta upp ämnen som rör dagsljus
i byggnader. Även nyckelbegrepp som rör planering och
beräkningar av installationer av elektrisk belysning inklusive
integrering av dagsljus och elektrisk belysning kommer att
behandlas ingående.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg baseras till 70% på tentamensresultat och till 30% på utförande relaterad till övningar och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Övningsuppgift. 
Antal högskolepoäng: 3. Betygsskala: UG.  Prestationsbedömning: Examination baserad på skriftlig rapport enligt givna specifikationer.  Delmomentet omfattar: Övningsuppgift: Analys med beräkning och simulering av dagsljusförhållande och belysning i ett rum. 
Kod: 0213. Benämning: Skriftlig tentamen. 
Antal högskolepoäng: 4,5. Betygsskala: TH.  Prestationsbedömning: Examination baserad på den skriftliga tentamen.  Delmomentet omfattar: Skriftlig examination av hela kursen. 
Antagningsuppgifter
Begränsat antal platser: Nej
Kurslitteratur

Till kursen finns tillgång till ett elektroniskt kursbibliotek via kurshemsidan.


Kontaktinfo och övrigt
Kursansvarig: Marie-Claude Dubois, marie-claude.dubois@ebd.lth.se
Lärare: Thorbjörn Laike, thorbjorn.laike@mpe.lth.se
Kursansvarig: Niko Gentile, niko.gentile@ebd.lth.se
Lärare: Iason Bournas, iason.bournas@ebd.lth.se
Hemsida: http://www.ebd.lth.se/master



