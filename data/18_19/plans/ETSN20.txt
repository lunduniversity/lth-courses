

Kursplan för
Programvarutestning
Software Testing
ETSN20, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-da, D4-se, E4-pv, F4, F4-pv, I4, I4-pvs
Undervisningsspråk: Kursen ges på engelska

Syfte
Kursens syfte är att ge studenten grundläggande och
fördjupade kunskaper i inom programvarutestning i storskalig
utveckling av system med betydande andel programvara. Kursen syftar
till teoretisk kunskapsinhämtning och praktisk tillämpning.
Kursen syftar också till att lära studenten att söka och
värdera kunskap vid forskningsfronten inom testområdet.

Mål
Kunskap och förståelse
För godkänd kurs skall studenten

definiera grundläggande begrepp och principer inom
programvarutestning.
redogöra för de vanligast förekommande teknikerna för
programvarutestning.
redogöra för testningens plats i programvaruutvecklingens
processer och organisationer som helhet.
beskriva verifieringens relation till kraven på ett
programvarusystems funktionalitet och kvalitet.
redogöra för ett eget valt fördjupningsområde och visa på
teoretiskt djup eller praktisk tillämpning inom det, baserat på
ett antal aktuella forskningsartiklar som belyser forskningsfronten
inom ämnet


Färdighet och förmåga
För godkänd kurs skall studenten

kunna motivera val av teststrategi och -organisation för ett
programvarusystem.
kunna genomföra analys och skapa testfall för
white-box-testning och black-box-testning.
kunna genomföra en granskning
kunna tillämpa ett systematiskt felsökningsarbete.


Värderingsförmåga och förhållningssätt
För godkänd kurs skall studenten

förstå komplexiteten i uppgiften att testa ett
programvarusystem och vara medveten om kostnader och effekter av
olika testningsinsatser under en produkts utvecklingscykel.
kunna värdera och syntetisera information i publicerade
vetenskapliga artiklar om testning.


Kursinnehåll
Verifieringsaktiviteter i hela utvecklingscykeln

planering, design, exekvering/rapportering och analys

Typer av verifiering och avvägningar mellan dem

Statisk – dynamisk verifiering (test – granskning)
Gränssnittsbaserad – strukturbaserad verifiering (black
box – white box)
Exploratory – Scripted
Manuell – automatiserad
Funktionstest – kvalitetstest
Enhetstest – Integrationstest/regressionstest/systemtest
Utvecklartest – Acceptanstest

Verifieringstekniker

Ekvivalenspartitionering
Gränsvärdesanalys
Täckningsbaserad verifiering
Kombinatorisk testning

Test management

Mätningar under granskning och test: tillförlitlighet,
täckningsgrad
Feldatahantering
Testorganisationer

Undervisningsformer
Föreläsningar ger en översikt över litteraturen som en hjälp
för självstudier.
Laborationer ger övning på att tillämpa olika testtekniker.
Fördjupningsarbete innebär gruppvis litteratursökning, analys
och presentation.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och i grupp. Fördjupningsarbetet i grupp betygssätts i betygsskalan G/VG. Både rapport och muntlig presentation krävs för godkänt resultat. Genomförda och rapporterade laborationer examineras parvis, skriftlig tentamen individuellt. Slutbetyget (U/3/4/5) ges av en sammanvägning mellan fördjupningsarbetets betyg och poängtalet på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Programvarutestning. 
Antal högskolepoäng: 4,5. Betygsskala: TH.  Prestationsbedömning: Examinationen sker både enskilt och i grupp. Fördjupningsarbetet i grupp betygssätts i betygsskalan G/VG. Både rapport och muntlig presentation krävs för godkänt resultat. Genomförda och rapporterade laborationer, parvis. Skriftlig tentamen individuellt. Slutbetyget (U/3/4/5) ges av en sammanvägning mellan fördjupningsarbetets betyg och poängtalet på tentamen.  Delmomentet omfattar: Skriftlig tentamen 
Kod: 0217. Benämning: Projekt. 
Antal högskolepoäng: 3. Betygsskala: UG.  Prestationsbedömning: Fördjupningsarbetet i grupp betygssätts i betygsskalan G/VG. Både rapport och muntlig presentation krävs för godkänt resultat.  Delmomentet omfattar: Projekt i grupp 
Kod: 0317. Benämning: Övningar. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
ETSA01 Ingenjörsprocessen för programvaruutveckling - metodik eller ETSA02 Programvaruutveckling - metodik eller ETSF25 Affärsdriven programvaruutveckling eller ETSN05 Programvaruutveckling för stora system


Begränsat antal platser: Nej
Kursen överlappar följande kurser: ETS200
Kurslitteratur

K Naik and P Tripathy: Software Testing and Quality Assurance: Theory and Practice. Wiley, 2008, ISBN: 978-0-471-78911-6.
Artiklar som anvisas av institutionen.


Kontaktinfo och övrigt
Kursansvarig: Prof. Per Runeson, Per.Runeson@cs.lth.se
Hemsida: http://cs.lth.se/etsn20
Övrig information: Obligatoriska moment: projekt, laborationer, presentationer, rapporter.



