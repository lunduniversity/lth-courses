

Kursplan för
Avancerad framställning av nanostrukturer
Advanced Processing of Nanostructures
FFFN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Huvudområde: Nanovetenskap. 
Valfri för: F4, F4-hn, F4-nf, N4-nf, N4-hn, N4-m
Undervisningsspråk: Kursen ges på engelska

Syfte
Syftet med kursen är att ge en djupare praktisk och teoretisk
kunskap om tillverkning och karakterisering av nanostrukturer,
vilka kan användas i nanoelektronik, nanofotonik och bioteknik.
Eftersom kursen är projektbaserad så kommer den att innehålla
ett begränsat antal inledande föreläsningar, istället deltar
studenterna i laborationer och i ett större projektarbete. Kursens
teoretiska delar genomförs i form av självstudier. Kursens fokus
utgörs av olika tekniker för processning av material som används
i dagens nanoteknik, t ex elektronstrålelitografi (EBL),
fokuserade jonstrålar (FIB), nanoimprintlitografi (NIL),
plasmaetsning (RIE), etc. De inledande laborationerna syftar till
att ge grundläggande kunskap om hur man arbetar på ett säkert
sätt i ett renrum samt att ge praktisk erfarenhet av arbete med
vanligt förekommande utrustning och metoder för halvledar- och
nano-teknik så som EBL, NIL, svepelektronmikroskopering, mm.
 Efter laborationer och genomgången säkerhetskurs får
studenterna, under handledning av doktorander och
labpersonal, tillgång till renrummet och delta i ett
forskningsprojekt för att lära sig praktiska detaljer om
tillverkning och karakterisering av nanostrukturer.

Mål
Kunskap och förståelse
För godkänd kurs skall studenten

kunna förklara och beskriva olika processer som används i
halvledarnanoteknik,
få praktisk erfarenhet av arbete med utrustning för
processning och karakterisering som används i ett modernt
renrum,
förstå den teoretiska bakgrunden till valt forskningsprojekt
och till de processteg som används i detta projekt.


Färdighet och förmåga
För godkänd kurs skall studenten

kunna utföra några avancerade processteg som används i
renrumsmiljö,
kunna designa enkla nanokomponenter och beskriva detaljerade
processflöden för hur de tillverkas,
kunna skriva välstrukturerade tekniska rapporter och
presentera dem för kollegor.


Värderingsförmåga och förhållningssätt
För godkänd kurs skall studenten
förstå behovet av renrumsmiljö och användningen av därtill
lämpliga processteg för framgångsrik tillverkning och
karakterisering av nanostrukturer.

Kursinnehåll
Föreläsningar, laborationer samt
projektarbete
De inledande föreläsningarna kommer att gå igenom
olika metoder för nanotillverkning så som
elektronstrålelitografi, fokuserade jonstrålar, nanoimprint
litografi, ”self-assembly”/självorganisering, ”soft
lithography” m m. Syftet med föreläsningarna är att
introducera studenterna till metoder för avancerad
nanotillverkning och att guida dem till hur man bedriver effektiva
självstudier. Antalet föreläsningar begränsas till 4 st (totalt
8 tim) och viss föreläsningstid kommer att avsättas för
diskussioner av materialet och för att få återkoppling från
studenterna. Kurslitteraturen kommer att distribueras till
studenterna och den kommer att innehålla lämpliga vetenskapliga
review-artiklar och referenser till rekommenderade
läroböcker.
Innan laborationerna ges en speciell renrums- och
säkerhetskurs för studenterna där de lär sig hur man
arbetar på ett korrekt sätt i forskningsrenrummen i Lund Nano Lab
och hur man ska handskas med kemikalier och utrustning i
laboratorierna. Laborationerna kommer att delas upp i tre delar
(uppförande i renrum och praktisk övning i hantering av prover
och kemikalier, nanoimprint och svepelektronmikroskop samt
elektronstrålelitografi) för att ge studenterna viss väsentlig
praktisk erfarenhet av ett arbetssätt som är säkert för dem
själva och alla andra i Lund Nano Lab. Dessa övningar kommer att
utföras i små grupper om max 3 personer per grupp för att alla
ska kunna lära sig de praktiska momenten på ett effektivt
sätt.
Som sista och största del av kursen ingår
projektarbeten för att fördjupa praktisk kunskap i
renrumsarbete och för att studenten ska få möjlighet att lära
sig avancerad utrustning och processtekniker. Projektarbetet kommer
att ta 4-6 veckor och kommer att fokusera på ett specifikt
forskningsområde, relevant för pågående  forskningsaktiviteter
på avdelningen för fasta tillståndets fysik. Totalt kommer 3-4
olika projekt att erbjudas. Exakt omfattning av de olika projekten
kommer att bero på deras komplexitet och kommer att justeras
därefter. Projektarbetena kommer att handledas av doktorander
och/eller labpersonal vid Lund Nano Lab. Det kommer att organiseras
regelbunden kommunikation och diskussion om projektarbetena för
att projektens fortskridande ska kunna följas. Mot slutet av
projektarbetena kommer att anordnas en minikonferens där projekten
ska presenteras offentligt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Prestationsbedömning av kursen utgörs av skriftlig examination, godkända laborationer samt godkänt projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FFFF10 Process- och komponentteknologi


Begränsat antal platser: 12
Urvalskriterier: 1. Förtur ges till studenter som har påbörjat ett examensarbete som involverar halvledarprocessning. 2. Minst 15 hp av kurserna FFFN30, FFFN35, FAFN15, FFFN05, EITP01 och FFFN20. 3. Minst antal poäng som återstår till examen.
Kurslitteratur

Föreläsningsmaterial och review artiklar (distribueras under kursen).
Zheng Cui: Nanofabrication,  Principles, capabilities and limits. Springer, 2008, ISBN: 978-0-387-75576-2.
W. Whyte: Cleanroom Technology, Fundamentals of Design, Testing and Operation. John Wiley and sons, 2001, ISBN: 0 471 86842 6.


Kontaktinfo och övrigt
Kursansvarig: Docent Ivan Maximov, ivan.maximov@ftf.lth.se
Lärare: Dr Dmitry Suyatin, dmitry.suyatin@ftf.lth.se
Hemsida: http://www.ftf.lth.se/education/quick-links-to-course-pages/fffn01-advanced-processing-of-nanostructures/



