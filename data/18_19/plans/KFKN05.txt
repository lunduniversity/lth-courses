

Kursplan för
Yt- och kolloidkemi
Surface and Colloid Chemistry
KFKN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Alternativobligatorisk för: MLIV1
Valfri för: B4-l, B4-lm, K4-m, K4-l, N4-m
Undervisningsspråk: Kursen ges på begäran på engelska

Syfte
Kursen syftar till att ge en beskrivning av tekniska ytkemiska
och kolloidala fenomen på en molekylär nivå.

Mål
Kunskap och förståelse
För godkänd kurs skall studenten

kunna förstå grundläggande principer för ytaktivitet och
ytaktiva ämnens egenskaper och funktion i dispersa system
kunna förstå och kvalitativt beskriva kolloidala
växelverkningar mellan partiklar och utifrån dessa kunna bedöma
kolloidal stabilitet och instabilitet
kunna förstå sambanden mellan makroskopiska
materialegenskaper och mikroskopiska strukturer


Färdighet och förmåga
För godkänd kurs skall studenten

göra kvantitativa bedömningar av dispersa systems struktur,
formulering och stabilitet
visa insikt i ytkemisk och kolloidal teori och utifrån denna
bedöma tekniska frågeställningar och utifrån dessa föreslå
experimentella studier och tekniska lösningar
kunna genomföra och utvärdera experimentella undersökningar
av kolloidal funktionalitet i tekniska system
att kunna skriftligt och muntligt beskriva hur grundläggande
kolloidala principer styr stora tekniska processer och/eller
vanliga konsumentprodukters funktion


Värderingsförmåga och förhållningssätt
För godkänd kurs skall studenten

kunna utifrån given bakgrundskunskap värdera en
tillverkningsprocess komplexitet i förhållande till funktion för
konsument och påverkan på yttre och inre miljö
självständigt söka och kritiskt granska och värdera
information i vetenskapliga artiklar som behandlar kolloidala
system


Kursinnehåll
Yt- och kolloidkemi är ett kunskapsområde med många
tillämpningar inom biotekniken och kemiteknikens olika områden.
Till exempel är nästan all livsmedel, talrika läkemedel,
biologiska system, bakteriesuspensioner, många polymera material,
alla keramiska material, alla flerfasprocesser och flertalet kemisk
tekniska konsumentprodukter, emulsioner eller på annat sätt
kolloidala.
Vi utgår i kursen från ytaktiva ämnen. Både syntetiska och
biomolekylära system behandlas. Tensiders olika faser (micellära,
flytande kristallina, mikroemulsioner) och aggregat som vesiklar
och biologiska membraners uppbyggnad studeras.
Ett centralt koncept är interpartikulära växelverkningar i
förhållande till kolloidala systems stabilitet. Ytaktivitetens
roll för att styra växelverkan genom adsorption eller icke
adsorption diskuteras i samband med olika tekniska tillämpningar
hos emulsioner/mikroemulsioner, dispersioner och skum.
Ytaktivitetens roll för tekniska operationer såsom vätning,
filtrering, avvattning och sintring diskuteras. En generellt viktig
aspekt är hur dispersa systems materialegenskaper påverkas av
kolloidala interaktioner och fenomen.
Övningsdelen av kursen behandlar kvantitativa aspekter på
teorin och ytkemisk problemlösning. Laborationsdelen belyser hur
olika yt- och kolloidkemiska system kan vara uppbyggda och hur de
kan fungera. Laborationerna redovisas skriftligen. Projektarbetet
består av att analysera ytkemiska aspekter på en
konsumtionsprodukt eller en industriell process. Det kan syfta på
tillverkning, formulering eller användningstekniska egenskaper.
Projektarbetena kan utföras i överensstämmelse med teknologernas
individuella linjeval. Projektet skall redovisas muntligt och
skriftligt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska laborationer (2), obligatoriska inlämningsuppgifter (2) och obligatorisk seminarieuppgift med muntlig och skriftlig redovisning. Aktivt deltagande i seminariepresentationerna är obligatoriskt. Skriftlig tentamen. Student som ej kunnat fullgöra enskilt obligatoriskt moment kan få detta utbytt mot extra inlämningsuppgift eller seminarieuppgift som tränar motsvarande aspekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Studenten förutsätts ha grundläggande kunskaper i allmän och fysikalisk kemi.
Begränsat antal platser: Nej
Kursen överlappar följande kurser: KFK025
Kurslitteratur

Pashley, R; Karaman, M.: Applied Colloid and Surface Chemistry. John Wiley & Sons, 2004, ISBN: 9780470868836. ISBN10: 047086883X.
Goodwin J.: Colloids and interfaces with surfactants and polymers, an introduction. John Wiley & Sons, 2007, ISBN: 9780470841433.


Kontaktinfo och övrigt
Kursansvarig: Lars Nilsson, Lars.Nilsson@food.lth.se
Hemsida: http://www.food.lth.se
Övrig information: Undervisningsform: föreläsningar, övningar, laborationer, skriftliga rapporter, seminarier med muntliga presentationer och opposition.



