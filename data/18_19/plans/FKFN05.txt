

Kursplan för
Experimentella verktyg i subatomär fysik
Experimental Tools for Subatomic Physics
FKFN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Valfri för: BME4-bf, E4, F4, F4-mt, F4-aft
Undervisningsspråk: Kursen ges på begäran på engelska

Syfte
Studenten skall lära sig förstå och använda viktiga verktyg
och tekniker som används i experimentell naturvetenskap i
allmänhet och fysikexperiment i synnerhet samt orienteras om
framtidsplaner för fysikforskningens infrastruktur.
Kursen behandlar flera olika delområden och fokus för den
enskilde studenten läggs på de delområden som inte studerats på
tidigare kurser. Kursens syfte är att ge fördjupade kunskaper om
fysikalisk och kärnfysikalisk mätteknik och att ge en överblick
över de metoder och möjligheter som erbjuds
experimentalisten.

Mål
Kunskap och förståelse
För godkänd kurs skall studenten

vara väl förtrogen med kärnfysikalisk mätutrustning
ha kunskap om acceleratorers och strålkällors funktion.
ha kunskap om egenskaper hos de strålar med vilka reaktioner
skapas.
ha kunskap om hur kärnfysikaliska experiment utförs och
analyseras
vara väl förtrogen med grundläggande statistik för
felbehandling och konfidensanalys
ha kunskap om signalbearbetning från sensor till lagring av
digitala data.


Färdighet och förmåga
För godkänd kurs skall studenten

kunna planera en kärnfysikalisk mätning
kunna funktionsanpassning till mätpunkter med chi-2 test och
bestämma osäkerhet i parametrar
skriva en rapport som kritiskt och kommenterande
sammanfattar publicerade resultat inom ämnesområdet
muntligt presentera det egna arbetet och diskutera andra
studenters presentationer.
bedöma rimlighet och signifikans i rapporterade resultat.
samarbeta med expert för realisering av mätsystem


Värderingsförmåga och förhållningssätt
För godkänd kurs skall studenten

på egen hand kunna söka vetenskaplig information som är
relevant för en rapport inom kursens ämnseområde.


Kursinnehåll
Funktionen hos acceleratorer och strålkällor studeras dels vid
studiebesök på forskningsavdelningar som förevisar och
förklarar den infrastruktur som används för att skapa
kontrollerade reaktioner dels genom teoretiska föreläsningar.
Stor vikt läggs vid de laborativa momenten i kursen som utförs
med forskningsutrustning vid institutionen. För väl genomförda
experiment krävs statistisk analys, databehandling och simulering,
vilket genomgås i projektform.
Huvudmomenten i kursen är:

Acceleratorer och strålkällor
Strålnings växelverkan med materia.
Detektorer och kärnfysikalisk elektronik.
Analog och digital elektronik
Statistisk analys, försöksplanering, simulering.

Kursen är en gemensam kurs för naturvetenskaplig och teknisk
fakultet. Då förkunskaperna är något olika kommer tonvikten på
de olika delmomenten att vara olika på de två
fakulteterna. Delmomenten strålnings växelverkan och detektorer
är avsett för tekniska fakulteten medan momentet analog och
digital teknik är avsett för naturvetenskapliga fakultetens
studenter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkända laborationer, godkända projekt och hemuppgifter, godkänd uppsats/rapport samt aktivt deltagande i tutorials (gruppövningar), studiebesök och seminarier. Alternativt kan en tentamen anordnas för de som ej deltager i tutorials. Slutbetyget sammanvägs av betyget på laborationsdel, projektdel och uppsats.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FAFF10 Atom- och kärnfysik med tillämpningar.
Begränsat antal platser: Nej
Kursen överlappar följande kurser: FYSN15
Kurslitteratur

Ekström P: Kompendium in Statistics and Treatment of Experimental data. Distribueras av institutionen.
Leo, W.R.: Techniques for Nuclear and Particle Physics Experiments. Springer-Verlag, 1994, ISBN: 0387572805.
Krane, K.S.: Introductory Nuclear Physics (ch. 15 and20). John Wiley & Sons, 1988, ISBN: 0-471-80553-X.
Kompendium i acceleratorfysik. Instititutionen.
Laborationshandledningar/Guides to laboratory work.
Articles and papers handed out during study visits and project.


Kontaktinfo och övrigt
Kursansvarig: docent Jan Pallon, jan.pallon@pixe.lth.se
Kursansvarig: docent Anders Oskarsson, Anders.Oskarsson@hep.lu.se
Hemsida: http://www.nuclear.lu.se/utbildning/valfria_kurser/experimentella_verktyg_i_fysik/
Övrig information: Kursen samläses med kursen Experimentella verktyg vid N-fakultetens mastersprogram i fysik. Undervisningen bedrivs i form av föreläsningar, tutorials, laborationer, projekt och studiebesök.



