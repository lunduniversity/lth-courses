

Kursplan för
Energianvändning
Energy Utilization
MVKN20, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: E4, F4, F4-es, I4, M4-en, W4-es
Undervisningsspråk: Kursen ges på svenska

Syfte
Kursens syfte är att ge kunskaper om energianvändningen i
olika samhällssektorer, dess nivå, struktur, utveckling och
påverkansfaktorer samt kunskaper och tillämpningsfärdigheter
rörande metoder och instrument för energianvändningsanalyser och
–prognoser.

Mål
Kunskap och förståelse
För godkänd kurs skall studenten

kunna definiera för ämnet viktiga begrepp
kunna karakterisera energianvändningen i olika
samhällssektorer
kunna diskutera betydelsefulla dimensioner av energianvändning
såsom nivå, energibärare, kvalitetskrav, varaktighet,
substitutionsmöjligheter, priskänslighet mm
kunna relatera dagens energianvändning nationellt och
internationellt till en historisk samhällsutveckling
kunna redovisa en rimligt sammanhängande personlig
faktabaserad argumentation inom för ämnet viktiga
problemställningar


Färdighet och förmåga
För godkänd kurs skall studenten

kunna genomföra vissa elenergirelaterade mätningar
kunna självständigt genomföra en praktisk
energianvändnings- och energibehovsanalys
kunna kritiskt granska tekniskt/vetenskapliga rapporter över
ämnesrelevanta teman


Värderingsförmåga och förhållningssätt
För godkänd kurs skall studenten

kunna aktivt deltaga i diskussioner kring inom ämnet relevanta
problem
kunna i tal och skrift presentera en teknisk rapport över ett
ämnesrelevant tema


Kursinnehåll
Kursen omfattar kunskaper rörande energianvändningen i olika
samhällssektorer och dess karakteristika m.a.p. nivå,
energibärare, kvalitetskrav, varaktighet, sammanlagring,
substitutionsmöjligheter, priskänslighet,
effekt/energi-förhållanden mm. Energiprognoser och
energiprognosmetoder för olika samhällssektorer och
konsumentgrupper behandlas särskilt liksom metoder för praktisk
energianvändnings- och energibehovsanalys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och baserat på arbete i grupp. De obligatoriska momenten redovisas muntligt och skriftligt i grupp, liksom erfarenheterna från det obligatoriska industriella studiebesöket. Redovisningarna sker i seminarier där alla kursdeltagare förväntas deltaga aktivt. Deltagande i ett obligatoriskt energipolitiskt rollspel ingår, liksom fyra obligatoriska test på kurslitteraturen och föreläsningarna. Godkända övningsmoment ger betyget tre. För högre betyg erfordras skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: MVK061
Kurslitteratur

Kurslitteraturen uppdateras löpande och kan i sina huvuddelar fritt laddas ned från nätet eller kursens hemsida (Luvit).


Kontaktinfo och övrigt
Kursansvarig: Univ.lektor Patrick Lauenburg, patrick.lauenburg@energy.lth.se
Kursansvarig: Bitr.univ.lektor Kerstin Sernhed, kerstin.sernhed@energy.lth.se
Hemsida: http://www.energy.lth.se
Övrig information: Kursen är baserad på föreläsningar, rapportskrivning i grupp, industriellt studiebesök i grupp, ett energipolitiskt rollspel samt test på den obligatoriska kurslitteraturen med efterföljande genomgång och rättning.



