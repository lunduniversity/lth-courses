

Kursplan för
Fastighetsfinansiering
Real Estate Finance
VFTN40, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L4-fe, V5-bf
Undervisningsspråk: Kursen ges på svenska

Syfte
Kursen behandlar olika finansierings- och kreditfrågor i stort
men med särskild tonvikt på olika typer av fastighetskrediter och
vanliga finansieringsinstrument för fastighetsbolag. Kursen ger
ett juridiskt, företagsekonomiskt och samhällsekonomiskt
perspektiv på kreditgivning och olika finansieringsinstrument.
Kursen ska ge kunskaper och färdigheter utifrån såväl
samhällets som kredittagarens och kreditgivarens perspektiv om
finans- och kreditinstrument samt finans- och kreditmarknadens roll
och betydelse.

Mål
Kunskap och förståelse
För godkänd kurs skall studenten

Förstå skillnader mellan olika typer av finansieringsformer
samt för- och nackdelar med dessa utifrån ett samhälleligt och
privat perspektiv.
Ha grundläggande kunskaper om vilken roll finansmarknaden
fyller och hur den fungerar.
Behärska vilka säkerheter som är möjliga att lämna för
företag i fastighetsbranschen.
Kunna utläsa ett företags ekonomiska ställning.
Känna till hur kreditinstituten anskaffar kapital för
utlåning inom fastighetssektorn, inklusive teknikerna för
säkerställda obligationer och värdepapperisering.


Färdighet och förmåga
För godkänd kurs skall studenten

Kunna analysera olika finans- och kreditinstrument och förstå
hur de är uppbyggda och vilken funktion de har.
Kunna bedöma en kreditansökan inom fastighetsmarknaden,
särskilt med avseende på kravet på säkerheter.


Värderingsförmåga och förhållningssätt
För godkänd kurs skall studenten

Förstå hur finans- och kreditmarknaden fungerar samt kunna
utvärdera och analysera olika typer av instrument och
säkerheter.
Förstå krediternas och säkerheternas betydelse på
fastighetsmarknaden och inse riskerna med alltför generösa
krediter.


Kursinnehåll
Kunskaper om finansieringsfrågor är av allt större betydelse,
allt eftersom alternativa finansieringsformer växer fram. Denna
kurs behandlar finansierings- och kreditfrågor i stort med
särskild tonvikt på olika typer av fastighetskrediter och
fastighetsfinansiering. Aktuella låneformer på finans- och
fastighetsmarknaderna analyseras och jämförs. Kreditsäkerheter
är nödvändiga i dessa sammanhang och med tanke på
fastighetskreditens stora samhällsekonomiska betydelse har kursen
en särskild inriktning på dessa.
Fastighetspant behandlas men även alternativa säkerhetsformer
– såsom företagsinteckning och borgen – tas upp under
kursen.
Kreditinstitutens metoder för kreditbedömning tas upp.
Kreditmarknadens metoder för att anskaffa kapital – såsom
obligationsutgivning och värdepapperisering – är en viktig del
av kursen.
I kursen ingår ett projektarbetet som görs i grupp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Sammanläggning av poäng från skriftlig tentamen och projektarbete avgör godkännande och betygsnivå.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
L: VFR140 Grundläggande juridik med fastighetsrätt ELLER VFTA05 Grundläggande juridik med fastighetsrätt OCH VFTF01 National- och företagsekonomi.
V: MIO012 Industriell ekonomi, allmän kurs ELLER MIOA12 Industriell ekonomi, allmän kurs OCH VBEA10 Byggprocessen


Begränsat antal platser: Nej
Kursen överlappar följande kurser: VFR120
Kurslitteratur

Tegin, Kredithandboken senaste upplaga.
Artikelkompendium och relevanta förarbets- och lagtexter.


Kontaktinfo och övrigt
Studierektor: Ingemar Bengtsson, ingemar.bengtsson@lantm.lth.se
Kursansvarig: Åsa Hansson , asa.hansson@lantm.lth.se
Hemsida: http://www.lantm.lth.se



