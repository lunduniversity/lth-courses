

Kursplan för
Träbyggnadsteknik
Design of Timber Structures
VBKN30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Undervisningsspråk: Kursen ges på begäran på engelska

Syfte
Kursen ska ge förståelse och insikt om hur
specialiserade och mer komplexa träkonstruktioner fungerar och
ge verktyg för dimensionering och utformning samt ge förmåga
att analysera för- och nackdelar med olika byggnadssystem.

Mål
Kunskap och förståelse
För godkänd kurs skall studenten

förstå och beskriva funktionssättet hos trä som
konstruktionsmaterial samt funktionssättet hos förband i 
träkonstruktioner
identifiera vilka träbaserade material som är lämpliga för
olika typer av konstruktioner samt utförligt kunna förklara för-
och nackdelar
koppla relevanta teorier från mekaniken med praktiska
tillämpningar för trä samt förstå vilka möjligheter och
begränsningar som denna kombination medför.


Färdighet och förmåga
För godkänd kurs skall studenten

kunna dimensionera och utforma konstruktionselement och system
av trä samt förband i  träkonstruktioner
kunna bestämma konstruktionslösningar för en byggnad
utifrån givna förutsättningar vad avser användningskrav
uppvisa förmåga att skriftligt redogöra för
förutsättningarna som använts vid dimensioneringen av en byggnad
samt skriftligt och genom ritningar redovisa resultaten av
dimensioneringen
kunna använda tillgängliga beräkningsmodeller med ett
granskande förhållningssätt samt vid behov utveckla nya
modeller.


Värderingsförmåga och förhållningssätt
För godkänd kurs skall studenten

kunna kritiskt utvärdera olika systemlösningar vad
avser träkonstruktioner. Bedöma för- och nackdelar med olika
modeller och lösningar vad avser den bärande stommen samt för
helhetslösningen för byggnaden
kritiskt kunna granska befintliga konstruktioner genom att
använda uppnådda kunskaper och tillgänglig information.


Kursinnehåll
Kursen innehåller följande delmoment som skall behärskas i
samband med projektering av träkonstruktioner:

träkonstruktioner: flervåningsbyggnader och konstruktioner
med stor spännvidd
instabilitetsproblem (vippning)
raka och krökta konstruktionselement
hål och urtag i balkar
korslimmat trä
stomstabilisering
detaljutformning
förband för träkonstruktioner: förband med mekaniska
fästdon och limförband
analys av havererade konstruktioner
ramar, bågar och linkonstruktioner.

Vidare ingår inlämningsuppgifter som avser dimensionering och
utformning av bärande konstruktionssystem (exempelvis bro,
flervåningsbyggnad, byggnader med stora spännvidder) och som ger
studenten träning i att självständigt angripa, lösa och
redovisa uppgifter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt godkända inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Träbyggnadsteknik. 
Antal högskolepoäng: 6. Betygsskala: TH.  Prestationsbedömning: Skriftlig tentamen  Delmomentet omfattar: hela kursinnehållet 
Kod: 0218. Benämning: Inlämningsuppgifter. 
Antal högskolepoäng: 1,5. Betygsskala: UG.  Prestationsbedömning: Inlämningsuppgifter. Kraven på rapporten är sådana att inte bara beräkningarna bedöms utan även kvaliteten på presentationen bedöms, dvs rapporten ska vara av beskrivande karaktär och inte bara innehålla beräkningsgång och resultat. 
Antagningsuppgifter
Förkunskapskrav:
VBK013 Konstruktionsteknik eller VBKF15 Konstruktionsteknik


Förutsatta förkunskaper: VBKF01 Konstruktionsteknik - byggsystem, VSMF05 Teknisk modellering: bärverksanalys.
Begränsat antal platser: Nej
Kursen överlappar följande kurser: VBKN01
Kurslitteratur

Swedish Wood: Design of Timber Structures , volume 1, 2, 3. 2015. Dessa tre böcker delas ut gratis till studenterna vid kursstarten. Studenterna behöver inte köpa denna litteratur själva.
Eurocode 5 - timber structures. Kan laddas ner via e-nav.
Isaksson, T, Mårtensson A: Byggkonstruktion. Regel- och formelsamling. Studentlitteratur, 2010, ISBN: 978-91-44-07032-2. Utgåva 2 eller 3.
Mer litteratur i digital format (t.ex. limträhandboken, massivträhandboken) på svenska/engelska kommer att vara tillgänglig via kursens hemsida.


Kontaktinfo och övrigt
Kursansvarig: Eva Frühwald Hansson, eva.fruhwald@kstr.lth.se
Hemsida: http://www.kstr.lth.se
Övrig information: Kurshemsidan finns på Live@Lund.se. Registrerade studenter får inloggning till kurshemsidan. Kort info finns på www.kstr.lth.se/utbildning.



