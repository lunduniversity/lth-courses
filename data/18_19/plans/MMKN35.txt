

Kursplan för
Produktinnovation
Product Innovation
MMKN35, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: BME4, I4, M4-pu, MD5
Undervisningsspråk: Kursen ges på begäran på engelska

Syfte
Kursen syftar till att ge grundläggande förståelse och
kunskaper om strategier, begrepp och metodik avseende
produktinnovationsprocessen och i denna ingående delprocesser,
huvudsakligen produktförnyelse och produktutveckling. Primärt
berörs strategiska delar av utvecklingsarbetet, dvs.
produktförnyelse inkluderande upprättande av ett
produktförnyelseprogram (produktplan över framtagna
produktförslag). Avseende produktutvecklingsprocessen, så kommer
denna att belysas i ett djupare och mera omfattande perspektiv än
som var fallet inom ramen för grundläggande utveckling- och
designkurser, det vill säga, Utvecklingsmetodik, Designmetodik och
Medicinteknisk design. Speciellt kommer metoder för hållbar
produktutveckling undervisas, etablerade metoder för
produktutvecklingsprocessen kommer att kritiskt belysas mot senaste
forskningsrön, samtidigt som även processens senare faser, som
inte ingick i de grundläggande kurserna, kommer att belysas.
Kursdeltagarna kommer att kunna kritiskt reflektera över och, om
så krävs, också kunna föreslå förbättringar av existerande
produktinnovationsprocessmodeller.

Mål
Kunskap och förståelse
För godkänd kurs skall studenten

förvärvat kunskap och förståelse om strategier, begrepp och
metodik avseende produktinnovationsprocessen och de i denna
ingående delprocesserna, produktförnyelse och
produktutveckling
ha förståelse för relevansen av denna kunskap i ett
industriellt sammanhang
ha sådana insikter om metoder och tekniker inom
produktinnovation att studenten kan avgöra deras roll och
betydelse i ett specifikt produktförnyelse- och
produktutvecklingsprojekt


Färdighet och förmåga
För godkänd kurs skall studenten

självständigt och i grupp kunna analysera behovet av
produktförnyelse i små och medelstora företag
självständigt och i grupp kunna strukturera och planera
genomförandet av ett produktförnyelseprojekt
för en industriell uppdragsgivare, i form av ett grupparbete,
aktivt kunna medverka i alla delar i genomförandet av ett
produktförnyelseprojekt av måttlig komplexitet
utifrån en uppdragsbeskrivning, självständigt eller i grupp,
kunna strukturera, planera och genomföra den del av
produktutvecklingsarbetet som innefattas i
produktutvecklingsprocessens olika faser
för en industriell uppdragsgivare, kunna muntligen och
skriftligen, självständigt och i grupp, redovisa resultatet från
ett produktförnyelse- och produktutvecklingsprojekt - i form av
resultat och process


Värderingsförmåga och förhållningssätt
För godkänd kurs skall studenten

visa förmågan av att kritiskt reflektera över eget utfört
produktförnyelse- och produktutvecklingsprojekt
visa förmågan att självständigt kunna bedöma
möjligheterna och begränsningarna för de i kursen presenterade
metoderna och verktygen
visa förmågan att kritiskt reflektera över och, om så
krävs, också kunna föreslå förbättringar av existerande
produktinnovationsprocessmodeller


Kursinnehåll
Utifrån en övergripande modell över den industriella
utvecklingsprocessen för framtagning av produkter,
produktinnovationsprocessen, inleds kursen direkt med att indela
kursdeltagana i grupper (team) inför det industriella
utvecklingsprojektet. Parallellt med projektarbetet introduceras
produktförnyelseprocessen (en för små och medelstora företags
specifik process som i stort motsvarar den traditionella
produktplaneringsprocessen). Inom ramen för denna process
genomgås hur företaget, utifrån en från affärsmålet och på
marknadsanalys härledd produktpolitik, tar fram en för
företagets övergripande mål lämpligt avpassad projektportfölj
av utvecklingsprojekt. I efterföljande del av kursen behandlas
produktutvecklingsprocessen med tyngdpunkt på den inledande
princip- eller, alternativt, konceptutvecklingsfasen, men också
innefattande dess övriga faser om så är aktuellt. Notera, att
genomförandet av produktutvecklingsdelen av projektet i
normalfallet blir mycket övergripande och fokuserar i första hand
på produktlösningen som sådan och inte, som i kursen
Utvecklingsmetodik, på processen. I den avslutande delen av kursen
fördjupar sig i kursdeltagarna i ett antal redovisade metoder och
verktyg (särskilt inom hållbar produktutveckling) med hjälp av
de senaste forskningsrönen inom området.
Projektet består med andra ord av två delar: produktförnyelse-
och produktutvecklingsprojekt. I den andra delen av projektet,
omfattande dels konceptutveckling men även innefattande inslag
från efterföljande faser såsom framtagning av produktarkitektur
och detaljutformning, utgör en direkt fortsättning av
utvecklingsarbetet på ett i produktförnyelsedelen framtaget
produktförslag. Projektarbetet redovisas skriftligen i form av en
för respektive grupp gemensam rapport och även muntligen av hela
gruppen vid en för alla grupper gemensam presentation inför
medverkande företag. Arbetet i projektet utförs av grupper (team)
om 4-6 teknologer per grupp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En obligatorisk projektuppgift, i form av ett industriellt utvecklingsprojekt, ingår i kursen, vilket utförs i grupper om 4-6 studenter per grupp. Till detta tillkommer ett antal individuella icke-obligatoriska inlämningsuppgifter. Alla gruppmedlemmar erhåller den för respektive projektarbete uppnådda poängen. Till detta läggs till poängen från de individuella icke-obligatoriska inlämningsuppgifterna. De individuella inlämningsuppgifterna utgör inte mer än 10% av slutbetyget. 
Slutbetyget baseras på erhållna poäng från godkänt projektresultat och från inlämningsuppgifterna och ges enligt följande: 50-67 poäng ger slutbetyget 3; 68-84 poäng ger slutbetyget 4; 85-100 poäng ger slutbetyget 5.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EEMA01 Medicinteknisk design eller MMKF01 Utvecklingsmetodik eller MMKF05 Utvecklingsmetodik


Begränsat antal platser: Nej
Kurslitteratur

Urval av artiklar och e-böcker tillgängliga via LUBsearch eller från kursledningen.
K.Ulrich & S. Eppinger: Product Design and Development. McGraw-Hill International Edition, 2012, ISBN: 978-007-108695. 5:e utgåvan. Alternativt 4:e utgåvan (2008) eller svenska utgåvan.


Kontaktinfo och övrigt
Kursansvarig: Damien Motte, damien.motte@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/courses/



