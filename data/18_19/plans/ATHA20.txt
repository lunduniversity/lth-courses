

Kursplan för
Arkitekturens teori och historia IV (Åk 1)
The Theory and History of Architecture IV (Year 1)
ATHA20, 7 högskolepoäng, G1 (Grundnivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursens syfte är att ge en överblick över stadens och
stadsplaneringens historia och en medvetenhet om teorier kring
tolkning, användning, byggande, bevarande och förnyelse av
städer och stadsmiljöer. Syftet är att ge studenterna en
historisk medvetenhet och en referensram inom
stadsbyggnadshistorien, användbar såväl vid deras gestaltande
verksamhet som i diskussioner och kulturella kontakter med
omvärlden. Som en i en rad av kurser ska kursen också öka
deltagarnas förmåga till kritisk reflexion om arkitekturfrågor,
för att även möjliggöra ett analytiskt förhållningssätt till
arkitektprofessionen. Studenterna skall också få övning i att
på ett självständigt sätt uttrycka arkitektoniska resonemang i
ord. Samtidigt ska kursen genom exempel presenterade i
gästföreläsningar förmedla den samtida arkitekturens och
arkitektprofessionens arbetsfält och utmaningar.

Mål
Kunskap och förståelse
För godkänd kurs skall studenten

kunna redogöra för huvuddragen i stadsbyggandets
historia.


ingående kunna beskriva några grundläggande metoder för
undersökning, analys och beskrivning av stadsmiljöer och
platser


Färdighet och förmåga
För godkänd kurs skall studenten

kunna behärska några grundläggande metoder för
undersökning, analys och beskrivning av stadsmiljöer och
platser


kunna skriva en text som beskriver och värderar ett
arkitekturobjekt eller en plats sedd som arkitektur.


Värderingsförmåga och förhållningssätt
För godkänd kurs skall studenten

visa förmåga att göra enkla kvalitetsbedömningar av
konkreta arkitekturexempel.


Kursinnehåll
Kursen presenterar stadens och stadsplaneringens historia och
samtidsfrågor genom objekt, miljöer och teorier sedda i
förhållande till samhälleliga, teknologiska och kulturella
förutsättningar. Inom kursen introduceras också
samtidsarkitektur i en rad föreläsningar och övningar. I kursen
ingår föreläsningar, seminarier, praktiska övningar och
skrivuppgifter. Träningen av reflexionsförmågan sker främst
genom att deltagarna tränas i att läsa, skriva och tala om
arkitektur på ett teoretiskt medvetet och konstruktivt sätt.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänt krävs godkända övningar, seminarier och skrivuppgifter, ett aktivt deltagande på övningar och seminarier, samt 80% närvaro på föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Legates, Richard & Frederic Stout: The City Reader. Routledge, 2011, ISBN: 9780415556651.
Spector, Tom & Damron, Rebecca L.: How Architects Write. Routledge, 2012, ISBN: 9780415891073.


Kontaktinfo och övrigt
Kursansvarig: Mats Hultman, mats.hultman@arkitektur.lth.se



