

Kursplan för
Människa, teknik, organisation och hantering av risker
People, Technology, Organization and Risk Management
MAMN45, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Obligatorisk för: RH4-rh
Valfri för: BI3, BME5-br, C4-da, C4-sec
Undervisningsspråk: Kursen ges på svenska

Syfte
Syftet med kursen är att ge en kunskapsbas om hur människa,
teknik och organisation och samspelet mellan
dessa (MTO-perspektiv) kan påverka riskbilden i en verksamhet t
ex risken för att en stor olycka kan inträffa. Vidare är syftet
att stärka studentens förmåga, enskilt och i grupp, att
systematiskt identifiera och analysera en organisations
riskhantering och föreslå åtgärder för ökad säkerhet och
hållbarhet.

Mål
Kunskap och förståelse
För godkänd kurs skall studenten

Kunna beskriva de inneboende fysiska och kognitiva möjligheter
och begränsningar en människa har och relatera det till samspelet
med andra människor, organisation respektive teknik.
Känna till och förstå olika modeller och teorier som
beskriver säkerhetsaspekter av organisatoriska system.
Känna till och förstå olika modeller och teorier som
beskriver hur latenta förhållanden och olyckor uppkommer.
Kunna analysera och värdera hur utformningen av ett
människa-teknikgränssnitt påverkar riskbilden.
Beskriva och diskutera en organisations riskhanteringsarbete,
samt ge förslag på hur denna kan förbättras med hänsyn
till effektivitet och resurshushållning.


Färdighet och förmåga
För godkänd kurs skall studenten

Kunna tillämpa modeller och använda begrepp och termer för
att utvärdera/bedöma/analysera en organisations riskhantering ur
ett MTO-perspektiv.
Självständigt identifiera och bedöma relevanta MTO-problem
ur ett riskperspektiv och utforma åtgärder för ökad
säkerhet.


Värderingsförmåga och förhållningssätt
För godkänd kurs skall studenten

Självständigt såväl som i grupp kunna identifiera
kunskapsbehov samt söka och värdera behövd information utifrån
MTO-problem.


Kursinnehåll
I kursstarten introduceras studenten i den pedagogik som
används under kursen. Kursen lägger stor vikt vid studenternas
förståelse av den egna kunskapsutvecklingen. Kursen består av
pedagogiska momenten föreläsningar, individuella skriftliga
reflektionsuppgifter utifrån inläst litteratur samt ett
projektarbete i grupp. I projektarbetet görs studiebesök för att
ge praktisk förankring av kursinnehållet i verklig praktisk
verksamhet. Utifrån ett första studiebesök skall kursdeltagarna
ta fram egna problemformuleringar, ta ansvar för att relevant
data/information samlas in med lämplig forskningsmetod vid ett
senare studiebesök, och att kursens begrepp, teorier och modeller
tillämpas i den efterföljande analysen av verksamhetens
säkerhetsarbete utifrån den ställda problemformuleringen.
Arbetet skall sammanställas i en rapport. Projektarbetet
presenteras vid ett seminarium där även opponering på arbetet
sker. Till stöd för projektarbetet finns handledarmöten.
I föreläsningarna tas följande upp:

Människans begränsningar och förutsättningar utifrån:
kognition (perception, minne, inlärning) mänskligt felhandlande,
stress, Yerkes Dodsons lag (inverterat U), psykosociala och fysiska
miljöfaktorer.
Beskrivning av hur olyckor uppkommer utifrån: latenta
förhållanden, aktiva fel, säkerhetsbarriärer, komplexitet,
situationsfaktorer, Rasmussens SRK-modell.
Olika teorier och modeller för organisationer och hur de
arbetar med riskhantering t ex ledningssystem, Rasmussens
stegmodell, beslutsfattande, organisationsmodeller och
säkerhetskultur.
Gränssnittet mellan människa och teknik utifrån:
produktutveckling och gränssnittsutformning för säkerhet,
användbarhetstester, standarder och ”guidelines”.
Kortfattat om juridik inom säkerhet och hälsa.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig enskild hemtentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 60
Urvalskriterier: Antal poäng som återstår till examen
Kursen överlappar följande kurser: MAM090
Kurslitteratur

Kurskompendium: Människa, teknik, organisation och hantering av risker. Ergonomi och Aerosolteknologi, 2014.
Om studenten inte har tillgång till kurskompendiet kan följande bok användas: Arbete och teknik på människans villkor. Prevent 2010. ISBN: 978-91-7365-110-3.
Föreläsningsanteckningar samt i kursen utdelat material med utdrag från vetenskapliga artiklar och bokkapitel.


Kontaktinfo och övrigt
Kursansvarig: Docent, tekn dr Åsa Ek, asa.ek@design.lth.se
Examinator: Prof Anders Gudmundsson, anders.gudmundsson@design.lth.se
Hemsida: http://www.eat.lth.se
Övrig information: Obligatoriska moment: Introduktionsföreläsning. Studiebesök i praktisk verksamhet. Projektarbete med rapportskrivning och  seminariepresentation med opponering. Projekthandledningar. Individuella skriftliga reflektionsuppgifter utifrån läst litteratur.



