

Kursplan för
Statistiska metoder för säkerhetsanalys
Statistical Methods for Safety Analysis
FMSF60, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Obligatorisk för: RH4-rh
Valfri för: BME4, C4-sec, Pi4
Undervisningsspråk: Kursen ges på begäran på engelska

Syfte
Kursen presenterar begrepp och idéer för grunderna i
statistisk behandling av risker. Tyngdpunkten ligger på
förståelsen av teorin och metoderna. Därför fokuserar kursen
på tillämpningar inom risk och säkerhetsanalys.
Eftersom uppskattningen av risker kräver att man kombinerar
information från olika källor används Bayesianska metoder
flitigt inom detta område. Därför ägnas en väsentlig del av
kursen åt sådana metoder. För att kunna analysera och
prediktera förekomst och frekvens av farliga scenarier  används
moderna statistiska verktyg, såsom Poisson-regression,
deviationsanalys, extremvärdesteori och tröskelmetoder. Kännedom
om sådana metoder underlättar förståelsen av den roll
sannolikhetsteori spelar i riskanalys och hur man på bästa sätt
utnyttjar resultatet från datorkörningar.

Mål
Kunskap och förståelse
För godkänd kurs skall studenten

kunna skatta olycksintensiteten och modellera dess beroende av
några förklarande variabler
kunna identifiera situationer där osäkerheten i de
framräknade resultaten inte kan försummas, ofta i situationer
där mängden tillgänglig information är begränsad,
kunna inkludera olika typer av information i en
riskuppskattning med Bayesianska metoder.


Färdighet och förmåga
För godkänd kurs skall studenten

kunna läsa speciallitteratur inom området risk och säkerhet
där begrepp som intensitet, sannolikhet och säkerhetsindex ofta
används,
kunna kvantifiera osäkerheten i ofta förekommande
riskmått,
kunna validera de modeller som använts för att beräkna
riskmåtten.


Värderingsförmåga och förhållningssätt
För godkänd kurs skall studenten

visa en större förståelse för de koncept som används inom
andra kurser i riskuppskattning,
vara medveten om den roll sannolikhet spelar i riskanalys och
kunna använda programpaket på ett riktigt sätt.


Kursinnehåll
Repetition av de grundläggande begreppen inom
sannolikhetsteori: oberoende, betingad sannolikhet, stokastisk
variabel, täthets- och sannolikhetsfunktion, väntevärde, varians
och kovarians.
Introduktion och enkla tillämpningar av Bayes sats, Centrala
gränsvärdessatsen, Stora talens lag och Små talens lag.
Klassisk statistisk inferens: ML-metoden, konfidensintervall,
hypotesprövning och anpassningstest. Introduktion till bootstrap
och delta-metoden för konstruktion av konfidensintervall.
Introduktion till Bayesiansk inferens: prediktiv sannolikhet,
"conjugated priors", "credibility interval".
Skattning av intensiteter och Poissonregression
Några begrepp från säkerhets- och riskanalys: felintensitet,
säkerhetsindex, karaktäristiska värdet.
Skattning av kvantiler med POT-metoden.
Introduktion till extremvärdesanalys: skattning av
designhändelsen, t.ex. styrkan hos 100-årsstormen, samt
uppskattning av osäkerheten hos skattningarna.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt genomförda laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 6,5. Betygsskala: TH.  Prestationsbedömning: Skriftlig tentamen. 
Kod: 0217. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Datorlaborationer. 
Antagningsuppgifter
Förkunskapskrav:
EXTA60 Statistik eller FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs eller TNX071 Statistik med beslutsteori


Förutsatta förkunskaper: Grundkurs i Matematisk statistik eller Statistik.
Begränsat antal platser: Nej
Kursen överlappar följande kurser: FMS065
Kurslitteratur

Rychlik, I. och Rydén, J: Probability and Risk Analysis - An Introduction for Engineers. Springer, 2006, ISBN: 3-540-24223-6.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fms065/
Övrig information: Bytt kurskod från FMS065.



