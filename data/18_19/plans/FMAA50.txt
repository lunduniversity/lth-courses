

Kursplan för
Matematisk analys
Calculus
FMAA50, 13,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Obligatorisk för: IBYA1, IBYI1, IBYV1, IDA1, IEA1
Undervisningsspråk: Kursen ges på svenska

Syfte
Kursens syfte är att ge en grundläggande introduktion till den
endimensionella analysen. Särskild vikt läggs på den roll denna
spelar i tillämpningar inom teknikämnen av olika slag, med avsikt
att ge den blivande ingenjören en god grund för vidare
studier.

Mål
Kunskap och förståelse
För godkänd kurs skall studenten

inom ramen för kursens innehåll med säkerhet kunna hantera
elementära funktioner av en variabel inklusive gränsvärden,
derivator och integraler av dessa
kunna ställa upp och lösa några för tillämpningar viktiga
typer av linjära och separabla differentialekvationer
översiktligt kunna redogöra för och illustrera betydelsen av
sådana matematiska begrepp inom endimensionell analys som används
för att ställa upp och undersöka matematiska modeller i
tillämpningarna.


Färdighet och förmåga
För godkänd kurs skall studenten

kunna demonstrera god algebraisk räkneförmåga och kunna
räkna med komplexa tal
i samband med problemlösning kunna visa förmåga att
självständigt välja och använda matematiska begrepp och metoder
inom endimensionell analys, samt att ställa upp och analysera
enklare matematiska modeller
i samband med problemlösning kunna visa förmåga att
integrera kunskaper från  olika delar av kursen
kunna visa en elementär förmåga att redogöra
för lösningen till matematiska problem inom kursens ram på ett
strukturerat och logiskt sammanhängande sätt.


Kursinnehåll
Algebra
Algebraisk räknefärdighet. Funktioner, ekvationer, olikheter och
absolutbelopp. Komplexa tal. Potenser och logaritmer. Trigonometri.
Kurvritning: elementära funktioner, andragradskurvor.
Analys 1
Komplexa tal och polynom. Funktionsbegreppet. De elementära
funktionernas egenskaper: grafer, formler, elementära
gränsvärden. Gränsvärden med tillämpningar: talet e, serier.
Kontinuerliga funktioner. Derivator: definition och egenskaper,
tillämpningar. Derivation av de elementära funktionerna.
Egenskaper hos deriverbara funktioner: medelvärdessatsen med
tillämpningar. Kurvritning. Lokala extremvärden. Optimering.
Analys 2
Primitiva funktioner. Partiell integration och
variabelsubstitution. Partialbråksuppdelning. Definition av
Riemannintegralen. Integrationsmetoder. Riemannsummor. Geometriska
och andra tillämpningar av integraler. Generaliserade integraler.
Differentialekvationer av ordning 1: linjära och separabla med
tillämpningar. Linjära differentialekvationer av ordning 2:
lösning av homogena och vissa inhomogena ekvationer, med
tillämpningar. Taylors och Maclaurins formler.
Potensserieutvecklingar av de elementära funktionerna, med
tillämpningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen på alla delmoment. Algebra betygsättes endast med betygen Godkänd eller Underkänd. Delkurserna Analys 1 och Analys 2 betygsättes i en skala från 3.0 (godkänd) till 6.0 i steg om 0.1. Som slutbetyg erhålles heltalsdelen av medelvärdet av resultaten på de två senare delmomenten (dock högst 5).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Algebra. 
Antal högskolepoäng: 3. Betygsskala: UG.  Prestationsbedömning: Skriftligt prov som betygsätts med Godkänd eller Underkänd.  Delmomentet omfattar: Algebra, se ovan. 
Kod: 0217. Benämning: Analys 1. 
Antal högskolepoäng: 6. Betygsskala: TH.  Prestationsbedömning: Skriftligt prov.  Delmomentet omfattar: Analys 1, se ovan. 
Kod: 0317. Benämning: Analys 2. 
Antal högskolepoäng: 4,5. Betygsskala: TH.  Prestationsbedömning: Skriftligt prov.  Delmomentet omfattar: Analys 2, se ovan. 
Antagningsuppgifter
Begränsat antal platser: Nej
Kursen överlappar följande kurser: FMA415, FMAA01, FMAA05, FMA410, FMA645
Kurslitteratur

Månsson, J. och Nordbeck, P.: Endimensionell analys. Studentlitteratur, 2011, ISBN: 9789144056104.
Övningar i endimensionell analys. Studentlitteratur, 2018, ISBN: 9789144127187.
Dunkels, A m.fl.: Mot bättre vetande i matematik. Studentlitteratur, 2002, ISBN: 9789144019192. Tredje upplagan.


Kontaktinfo och övrigt
Studierektor: Studierektor Anders Holst, Studierektor@math.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/analHbg/



