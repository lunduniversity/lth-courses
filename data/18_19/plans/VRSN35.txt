

Kursplan för
Riskuppfattningar, kommunikation och mänskligt beteende
Risk Perception, Communication and Human Behaviour
VRSN35, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning BI/RH
Beslutsdatum: 2018-03-20
Allmänna uppgifter
Obligatorisk för: MKAT1
Valfri för: RH4
Undervisningsspråk: Kursen ges på engelska

Syfte

att ge studenterna förståelse, färdigheter och
förhållningssätt att arbeta med riskuppfattningar och
riskkommunikation från ett teoretiskt och praktiskt
perspektiv.
att ge studenterna förståelse och verktyg för att kunna
beakta olika individer eller gruppers behov när en risk bedöms
och/eller analyseras utifrån teorier kring sociala strukturer som
till exempel genusperspektiv.


Mål
Kunskap och förståelse
För godkänd kurs skall studenten

visa kunskap och förståelse om vad riskuppfattningar och
riskkommunikation kan inbegripa i praktiken, samt hur detta
förhåller sig till de teoretiska modeller som förekommer inom
ämnet.
visa fördjupad kunskap om hur kopplingen mellan uppfattningar
och beteende får för teoretiska och praktiska konsekvenser.

 

Färdighet och förmåga
För godkänd kurs skall studenten

visa förmåga att kritiskt och systematiskt integrera kunskap
om riskuppfattningar och riskkommunikation, samt att analysera,
bedöma och utveckla olika kommunikationsstrategier.

 

Värderingsförmåga och förhållningssätt
För godkänd kurs skall studenten

visa förmåga att kritiskt reflektera över relevanta
vetenskapliga, samhälleliga och etiska aspekter av
riskuppfattningar och riskkommunikation i praktiken.
visa förmåga att kritiskt reflektera över sitt eget
perspektiv i relation till risker, genus och kommunikation.

 

Kursinnehåll
Kursen innehåller både teoretiska och praktiska moment, där
studenterna varvar kunskaper med tillämpning. Modeller som
förklarar riskuppfattningar varvas med teorier kring
riskkommunikation, och kontrasteras med olika sätt att uppskatta
eller observera mänskligt beteende. Studenterna arbetar i grupp
där de gemensamt väljer en risk som intresserar dem och
analyserar denna utifrån hur olika grupper kan uppfatta den, samt
hur den kan kommuniceras mellan olika intressenter som kan ha olika
uppfattningar om samma risk och vad detta får för konsekvenser
för mänskligt beteende. Ett speciellt fokus finns på genus och
verktyg för att integrera genus i dessa sammanhang. Under kursen
kommer studenterna att tillgodogöra sig hur olika perspektiv på
hur risker formas i olika kontexter, och hur kommunikation mellan
experter och lekmän kan se ut. Studenterna kommer att i grupp få
identifiera hur olika risker påverkar grupper i samhället, och
framför allt hur könsskillnader påverkar dessa processer. Dessa
arbeten presenteras för hela gruppen, där övriga studenter får
ge återkoppling och bidra med egna perspektiv och erfarenheter,
med facilitering av läraren. Läraren ger feedback till
studenterna både i grupp och individuellt under den teoretiska och
praktiska delen.
 

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig reflekterande rapport samt aktivt deltagande på seminarier och interaktion med övriga studenter. Rapporten skall innehålla kritisk reflektion om hur riskuppfattningar påverkar kommunikationen av dessa i praktiken. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0119. Benämning: Uppsats. 
Antal högskolepoäng: 5. Betygsskala: UG.  Prestationsbedömning: Godkänd individuell uppsats.  Delmomentet omfattar: Individuell uppsats. Syftet med kursen är att ge studenterna en fördjupad förståelse för hur risker uppfattas och kommuniceras i samhället. Genom att själv arbeta med en egen frågeställning kring risk, presentera och argumentera för ett valt perspektiv utifrån en teoretisk modell, ökar studenterna sin kunskap om hur risker hanteras och kommuniceras i samhället.  
Kod: 0219. Benämning: Aktivt deltagande. 
Antal högskolepoäng: 2,5. Betygsskala: UG.  Prestationsbedömning: Aktivt deltagande vid obligatoriska seminarietillfällen.    Delmomentet omfattar: Seminarium. Under kursens gång förväntas studenterna ge och ta emot återkoppling på lärarens, medstudenterna och egna presentationer vilket förutsätter ett aktivt deltagande. 
Antagningsuppgifter
Förkunskapskrav:
180hp från ett internationellt erkänt universitet med minst 40hp i kurser med direkt relevans för riskhantering och/eller klimatanpassning.



Begränsat antal platser: 40
Urvalskriterier: Antal poäng som återstår till examen. Förtur i första hand till studenter på Mastersprogrammet i katastrofriskhantering och klimatanpassning, i andra hand till studenter på Civilingenjörsprogrammet i riskhantering, och i tredje hand till studenter på Brandingenjörsutbildningen. 
Kurslitteratur

 Finucane, M. L., Slovic, P., Mertz, C. K., Flynn, J., & Satterfield, T. A.: Gender, race, and perceived risk: The’white male’effect. Health, Risk & Society, 2(2), 159–172., 2000.
Slovic, P.: Perception of risk. Science, 236(4799), 280–285. Science, 236(4799), 280–285., 1987. https://doi.org/10.1126/science.3563507.
Sjöberg, L.: A Discussion of the Limitations of the Psychometric and Cultural Theory Approaches to Risk Perception. Radiation Protection Dosimetry, 68(3–4), 219–225., 1996.
Fransson, A.-L., Elander, I., & Lidskog, R.: Framing Issues and Forming Opinions: The Baltic Sea Pipeline in the Swedish Media. European Spatial Research and Policy, 18(2), 95–110., 2011. https://doi.org/10.2478/v10105-011-0015-y.
Fordham, M., & Ketteridge, A. M.: Men must work and women must weep: Examining gender stereotypes in disasters. The Gender Terrain of Disasters, eds. E. Enarson and BH Morrow, 81–94., 1998.
Enarson, E.: Through Women’s Eyes: A Gendered Research Agenda for Disaster Social Science. Disasters, 22(2), 157–173., 1998. https://doi.org/10.1111/1467-7717.00083.
Lofstedt, R.: Communicating Food Risks in an Era of Growing Public Distrust: Three Case Studies. Risk Analysis, 33(2), 192–202., 2013. https://doi.org/10.1111/j.1539-6924.2011.01722.x.
Palenchar, M. J., & Heath, R. L.: Strategic risk communication: Adding value to society. Public Relations Review, 33(2), 120–129., 2007. https://doi.org/16/j.pubrev.2006.11.014.


Kontaktinfo och övrigt
Kursansvarig: Misse Wester, misse.wester@risk.lth.se
Övrig information: Kursen bygger på ett aktivt deltagande där lärande sker genom interaktion mellan studenter och lärare. Kursen kräver aktivt deltagande av samtliga studenter såväl i det egna arbete som i kamratgranskning och dialog, samt i studentledda seminarier.



