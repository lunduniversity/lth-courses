

Kursplan för
Produktionsteknik
Production Technology
MMTN25, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: I4, I4-pr, M4-prr, MD4
Undervisningsspråk: Kursen ges på svenska

Syfte
Tillverkningsindustrin präglas idag av krav på snabba
teknologiomställningar, samtidigt som tillverkningsprocesserna
blir allt mer kunskapsintensiva. Syftet med kursen är att ge
studenten en fördjupad teknisk kunskap om modern
bearbetningsteknik. Laborationer vid maskiner utgör en bärande
del i kursen. Studenten skall också erhålla fördjupade kunskaper
inom materialteknik, bl.a. verktygsmaterial
 

Mål
Kunskap och förståelse
För godkänd kurs skall studenten

självständigt och i skriftlig form kunna beskriva hur ett
skärande verktyg skall vara konstruerat, avseende geometri,
verktygsmaterial samt funktion.
självständigt kunna evaluera orsaker till processtörningar
och verktygsnedbrytning, samt kunna föreslå lämpliga
förändringar i val av verktyg och processdata, samt
förändringar i val av verktygsmaterial.
kunna integrera kunskaper om arbetsmaterial, verktygsmaterial,
verktygsmaskin samt processdata, i syfte att med egna ord föreslå
förändringar vid processtörningar.
kunna relatera och kombinera information kring arbetsmaterials
sammansättning och struktur, med beräkningar och analys av
processutfallet, skriftlig och i grupp.


Färdighet och förmåga
För godkänd kurs skall studenten

i grupp kunna bereda en verklig detalj för produktion med
skärande bearbetning, avseende val av verktyg från
leverantörsregister, samt avseende dimensionering av
processen.


Kursinnehåll
Kursen innehåller, förutom specialistkunskaper, också en
relativt stor del generella kunskaper som kan vara användbara inom
många områden. Exempel på detta är grundläggande kunskaper om
arbetsmaterial, verktygsmaterial, mätteknik och
programmeringsteknik. Kursen innehåller en laboration per vecka,
vilket skall ge en nödvändig verklighetsförankring.
Laborationerna avser att förtydliga och komplettera de teoretiska
avsnitten i kursen och målsättningen är att teknologerna skall
laborera så självständigt som möjligt.
Huvudsakligt innehåll: Val av lämplig
maskinutrustning, bedömning av verktygsmaskiners prestanda, val av
verktyg och verktygsmaterial samt val av lämpliga
bearbetningsdata. Vidare ges kunskaper för att identifiera och
avhjälpa produktionsstörningar. Kursen är inriktad mot
bearbetningsmetoderna skärande bearbetning samt slipning vilka är
de dominerande metoderna för detaljtillverkning.
Kursen behandlar följande delmoment:
Verktygsuppbyggnad och verktygsmaterial deras egenskaper och
användning, skärande bearbetning som process, mekanisk analys av
olika bearbetningsoperationer, verktygsmaskiners uppbyggnad,
funktion och noggrannhet samt slipning, hening och läppning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, hemdugga, skriftliga inlämningsuppgifter, obligatoriska laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMT012 Tillverkningsmetoder eller MMTA05 Industriella produktionssystem och FKM015 Konstruktionsmaterial, allmän kurs.
Begränsat antal platser: Nej
Kurslitteratur

Av institutionen sammanställt kursmaterial.


Kontaktinfo och övrigt
Kursansvarig: Universitetslektor Mats Andersson, mats.andersson@iprod.lth.se
Hemsida: http://www.iprod.lth.se



