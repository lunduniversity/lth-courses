

Kursplan för
Biomaterial - Interaktion mellan levande vävnad och syntetiska material
Biomaterials - Interaction between Living Tissue and Synthetic Materials
EXTG05, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: BME3
Valfri för: N4
Undervisningsspråk: Kursen ges på begäran på engelska

Syfte
Att ge specifik materialkunskap om vilka designparametrar som
gäller när man väljer eller skapar material för att användas i
kontakt med levande vävnad – biomaterial. Att förstå
de biologiska processer och materialegenskaper som styr
interaktionen över gränsytan, mellan material och levande vävnad
- biokompatibilitet. Att förstå den process som krävs
för att utveckla ett nytt biomaterial från koncept till klinik.
Att förstå de etiska frågeställningar som gäller när man
utvecklar ett biomaterial. Att känna till det regelverk som omger
sådana produkter i Europa och övriga delar av världen.

Mål
Kunskap och förståelse
För godkänd kurs skall studenten
 

redogöra för de viktigaste egenskaperna hos ett antal
kliniskt använda biomaterial
redogöra för begreppen biomaterial och
biokompatibilitet,
redogöra för utvecklingsprocessen för ett nytt
biomaterial.


Färdighet och förmåga
För godkänd kurs skall studenten



förklara grundläggande förhållanden inom kursens område
för lekmän
kunna föra ett resonemang om de designfaktorer och mekanismer
som styr utvecklingen av nya material.

 

Värderingsförmåga och förhållningssätt
För godkänd kurs skall studenten
 

Förstå de etiska och kommersiella frågeställningarna i
utvecklingen av ett nytt biomaterial.
Identifiera sitt kunskapsbehov och ta ansvar för sitt eget
lärande


Kursinnehåll
Kursen ges i form av föreläsningar som kommer att innefatta
materialkunskap, karakterisering och testning av biomaterial.
Processer i gränszonen mellan material och vävnad beskrivs,
liksom etik, klinisk prövning samt regelverk kring medicintekniska
produkter. Exempel på olika kliniska användningar av biomaterial
ges inom ortopedi, odontologi, kardiovaskulära systemet,
oftalmologi, audiologi mm.
Studenterna kommer även att göra ett grupparbete som ska
presenteras dels i en muntlig presentation med efterföljande
diskussion, samt i en skriven populärvetenskaplig sammanfattning
(svenska).
Lärare på medicinska fakulteten och vid LTH ansvarar för
undervisningen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs skall studenten ha godkänd sluttentamen, som ges i form av korta svarsfrågor där graderade betyg kommer att ges. Dessutom skall studenten genomföra e grupparbete med godkänt resultat.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Tentamen 
Kod: 0216. Benämning: Grupparbete. 
Antal högskolepoäng: 1. Betygsskala: UG.  Prestationsbedömning: Godkänt grupparbete som presenteras dels i muntlig presentation med diskussion samt i skriftlig populärvetenskaplig sammanfattning. 
Antagningsuppgifter
Förutsatta förkunskaper: EITA01 Introduktion till medicin och teknik 
KOKA20 Allmän och organisk kemi 
Begränsat antal platser: Nej
Kurslitteratur

David Williams: Essential Biomaterials Science. Cambridge University, 2014, ISBN: 978-0-521-89908-6.


Kontaktinfo och övrigt
Kursansvarig: Cecilia Eriksson Linsmeier, cecilia.eriksson_linsmeier@med.lu.se
Hemsida: http://www.med.lu.se/nrc/courses/biomaterial



