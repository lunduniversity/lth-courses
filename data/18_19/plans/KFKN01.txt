

Kursplan för
Magnetisk resonans - spektroskopi och avbildning
Magnetic Resonance - Spectroscopy and Imaging
KFKN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Valfri för: B4-l, B4-mb, K4-m, K4-l, N5-m
Undervisningsspråk: Kursen ges på engelska

Syfte
Kursens syfte är att ge grundläggande kunskaper i
kärnmagnetisk resonans (NMR) och hur tekniken kan användas för
att studera molekylers struktur och dynamik, samt avbildning av
material och biologisk vävnad. Kursen berör metoder inriktade mot
lågmolekylära, makromolekylära och kolloidala system, såväl
som fasta material.

Mål
Kunskap och förståelse
För godkänd kurs skall studenten

förstå och förklara grundprinciperna för kärnmagnetisk
resonansspektroskopi.
förstå och förklara grundprinciperna för magnetisk
resonanstomografi.
ha kunskap om och kunna beskriva de experimentella
uppställningarna vid magnetisk resonansexperiment för både
spektroskopi, avbildning och självdiffusion.
ha kunskap om hur kärnmagnetisk resonans kan användas för
att studera molekylers dynamik.
ha kunskap om hur flerdimensionella NMR-experiment bedrivs och
principerna för strukturbestämning av molekyler.
ha kunskap om hur NMR kan användas för studier av fasta
faser.


Färdighet och förmåga
För godkänd kurs skall studenten

kunna tolka information från de vanligaste en- och
flerdimensionella NMR-experimenten.
kunna beskriva en molekyls dynamiska och strukturella
egenskaper utifrån NMR-data.
kunna tolka resultat av självdiffusionsexperiment från
kolloidala system med hänsyn tagen till de tid- och längdskalor
som definieras av experimentet.
med begränsad handledning själv kunna utföra
NMR-experiment.
kunna muntligt och skriftligt på ett klart sätt redovisa
resultat och tolkning av NMR-experiment.


Värderingsförmåga och förhållningssätt
För godkänd kurs skall studenten

kunna värdera utfallet av ett NMR-experiment i termer av
noggrannhet, rimlighet och tillämpbarhet.
kunna kritiskt bedöma forskningslitteratur som beskriver
tillämpningar av kärnmagnetisk resonans.
ha formågan att kunna välja den NMR-teknik som bäst lämpar
sig för studiet av ett givet problem.
ha en bred insyn i applikationer även utanför sitt eget
specialområde.
kunna aktivt delta i kvalificerade meningsutbyten kring
tillämpning och tolkning av NMR-experiment.


Kursinnehåll
Föreläsningar: Kursen startar med grundläggande
teori för kärnmagnetisk resonans, inklusive en introduktion i
kvantmekanik. Sedan följer föreläsningar om kemiskt skift,
interaktion mellan kärnspinn, spindynamik, kemiskt utbyte,
relaxation och flerdimensionella tillämpningar (inklusive
strukturbestämning av makromolekyler) och metoder för avbildning
och självdiffusion. Avslutningsvis ges varje student möjlighet
att fördjupa sig inom ett område som intresserar studenten och
som är relevant för studentens egen specialisering. Ett
studiebesök vid MR-avdelningen på Lunds universitetssjukhus kan
komma att erbjudas.
Laborationer. Som introduktion till laborationskursen
ges en övning i databehandling inom kärnmagnetisk resonans med
tonvikt på Fouriertransformationer och de artefakter som felaktig
databehandling kan ge upphov till. Experimentellt studeras kemiskt
utbyte, relaxation, avbildning och självdiffusion i senare
laborationer. Ett extra laborationstillfälle kan komma att
erbjudas inom ramen för den egna fördjupningen. Denna laboration
kan t.ex. röra strukturbestämning av proteiner eller små till
medelstora molekyler, NMR i fast fas eller fördjupade studier av
molekyldynamik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Fördjupningsuppgift, inlämningsuppgifter, laborationer, mitt-terminstentamen. Slutbetyget baseras på ett viktat medelvärde av de erhållna poängen för de olika delmomenten. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Mitt-terminstentamen. 
Antal högskolepoäng: 3. Betygsskala: UG.  Prestationsbedömning: Skriftlig tentamen, vars omfång motsvarar 40% (3 poäng) av totala poängantalet för kursen.
Tentamensresultatet bidrar med 40% av slutbetyget.
  Delmomentet omfattar: Tentamen (mitt-terminstentamen) omfattande de avsnitt i läroboken och utdelat material som inkluderas i kursen.  Övrig information: Tentamen hålls under en schemalagd lektionstimme.
Kod: 0214. Benämning: Fördjupningsuppgift: muntlig+skriftlig redovisning. 
Antal högskolepoäng: 2,5. Betygsskala: UG.  Prestationsbedömning: Provet bedöms baserat på samtliga delmoment beskrivna nedan.
Provresultatet ger 30% av slutbetyget.  
Provets omfång motsvarar 30% (2.25 poäng) av totala poängantalet för kursen.  Delmomentet omfattar: Skriftlig redovisning av fördjupningsuppgift.
Muntlig presentation av fördjupningsuppgift. 
Utvärdering av kurskamraters skriftliga rapporter.
Opposition på kurskamraters muntliga redovisningar. 
Kod: 0314. Benämning: Inlämningsuppgifter. 
Antal högskolepoäng: 1. Betygsskala: UG.  Prestationsbedömning: Omfattningen av inlämningsuppgifterna motsvarar 15% (1.125 poäng) av totala poängantalet för kursen.
Resultaten på inlämningsuppgifterna ger 15% av slutbetyget.    Delmomentet omfattar: Skriftlig redovisning av inlämningsuppgifter. 
Kursen erbjuder 4 inlämningsuppgifter. 
Kod: 0414. Benämning: Laborationer. 
Antal högskolepoäng: 1. Betygsskala: UG.  Prestationsbedömning: En skriftlig laborationsrapport ska lämnas in för varje laboration. Denna bedöms och poängsätts av lärarna. Det sammanlagda poängtalet bidrar till 15% av slutbetyget. 
Omfattningen av laborationerna och rapporteringen motsvarar 15% (1.125 poäng) av totala poängantalet för kursen.
  Delmomentet omfattar: Laborationer med användande av dator och/eller NMR-spektrometer:
3 laborationer på NMR-spektrometer + 1 datorbaserad laboration. 
Antagningsuppgifter
Förutsatta förkunskaper: FMAB30 Flerdimensionell analys, FMAA20 Linjär algebra, KFKA05 Molekylära drivkrafter 1: Termodynamik KFKF01 Molekylära drivkrafter 2: Växelverkan och dynamik samt KOKA25 Organisk kemi, allmän kurs.
Begränsat antal platser: Nej
Kursen överlappar följande kurser: KFK095
Kurslitteratur

Keeler, J: Understanding NMR Spectroscopy, second edition. Wiley, 2010, ISBN: 0-470-74608-0. Boken finns även att köpa som e-bok.
Laborationshandledningar.
Övrig litteratur (främst vetenskapliga artiklar) delas ut under kursens gång.


Kontaktinfo och övrigt
Kursansvarig: Mikael Akke, mikael.akke@bpc.lu.se
Kursansvarig: Kristofer Modig, kristofer.modig@bpc.lu.se
Hemsida: http://www.bpc.lu.se
Övrig information: Kursen ges sammanslagen med KEMM17 (naturvetenskapliga fakulteten) och undervisas gemensamt av avdelningarna för Biofysikalisk kemi och Fysikalisk kemi, som tillsammans har en mångårig erfarenhet av NMR och vitt skilda tillämpningar av denna teknik.



