

Kursplan för
Grundläggningsteknik
Foundation Engineering
VGTN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Valfri för: V4-hb, V4-at, V4-ko
Undervisningsspråk: Kursen ges på svenska

Syfte
Kursens syfte är att ge kunskaper i grundläggningsteknik och
ge förmåga att utifrån resultat från geotekniska
undersökningar och lastförutsättningar utforma och utvärdera
geokonstruktioner.

Mål
Kunskap och förståelse
För godkänd kurs skall studenten

kunna redogöra för jordens egenskaper med utgångspunkt
från geotekniska undersökningar.
kunna redogöra för olika metoder för utformning
av grundläggning, stödkonstruktioner och
jordförstärkning.
kunna redogöra för hur partialkoefficentmetoden tillämpas
inom det geotekniska området.


Färdighet och förmåga
För godkänd kurs skall studenten

kunna utforma och läsa olika slags geotekniska
handlingar.
kunna beräkna sättningar och bärförmåga för
geokonstruktioner.
kunna utforma geokonstruktioner med utgångspunkt från
resultat från geotekniska undersökningar och
lastförutsättningar.


Värderingsförmåga och förhållningssätt
För godkänd kurs skall studenten

kunna bedöma rimligheten i tillgängliga geotekniska
undersökningsresultat och bedöma värdenas tillämpbarhet.
kunna bedöma om en föreslagen geoteknisk konstruktion är
realistisk.
visa ett förhållningssätt som beaktar interaktion med
utformningen av byggnadsverket, effekter av osäkerheter i
markförhållanden samt produktionsaspekter.


Kursinnehåll
I kursen behandlas följande områden: sättningsberäkning,
olika metoder för jordförstärkning, grundläggning med plattor
och pålar, släntstabilitet samt stödkonstruktioner.
I kursen genomförs en större konstruktionsuppgift där en
geokonstruktion ska utformas med utgångspunkt från bland annat
resultat från en geoteknisk undersökning och
lastförutsättnigar. Konstruktionsuppgiften kan bestå av flera
deluppgifter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och konstruktionsuppgift.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen. 
Antal högskolepoäng: 4,5. Betygsskala: TH.  Prestationsbedömning: Skriftlig tentamen 
Kod: 0217. Benämning: Konstruktionsuppgift. 
Antal högskolepoäng: 3. Betygsskala: TH.  Prestationsbedömning: Konstruktionsuppgift 
Antagningsuppgifter
Förkunskapskrav:
VBK013 Konstruktionsteknik eller VBKF15 Konstruktionsteknik
VSMA05 Byggnadsmekanik
VGTF05 Geoteknik


Begränsat antal platser: Nej
Kursen överlappar följande kurser: VGTF01, VGT021
Kurslitteratur

Kompendium i grundläggningsteknik.
Utdrag ur aktuella handböcker.


Kontaktinfo och övrigt
Kursansvarig: Erika Tudisco, Erika.Tudisco@construction.lth.se
Hemsida: http://www.geoteknik.lth.se
Övrig information: Kursen kan komma att delvis ges på engelska.



