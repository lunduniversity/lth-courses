

Kursplan för
Digitala och analoga projekt
Digital and Analogue Projects
EITF40, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Valfri för: C4, D4-dpd, E4-is
Undervisningsspråk: Kursen ges på begäran på engelska

Syfte
Arbete i projektgrupp är förmodligen den vanligaste
situationen för en civilingenjör antingen som projektledare eller
som specialist på något område. Kursen ger studenten
färdigheter och säkerhet i att använda kunskaper om analoga och
digitala byggblock, samt illustrerar industriellt
utvecklingsarbete.

Mål
Kunskap och förståelse
För godkänd kurs skall studenten

analysera och beskriva system av låg och medelhög
komplexitet
känna till de yttre faktorer såsom störningar och hur
de påverkar prestanda
testa och felsöka en konstruktion på ett systematiskt
sätt
söka upp och tillgodogöra sig relevant information


Färdighet och förmåga
För godkänd kurs skall studenten

realisera system av låg och medelhög komplexitet
kunna uppvisa kunskaper i felsökningsmetodik
driva ett projekt framåt till en fungerande prototyp
formulera sig muntligt och skiftligt


Värderingsförmåga och förhållningssätt
För godkänd kurs skall studenten

visa prov på insikt om möjligheter och begränsningar med
digitala och analoga projekt


Kursinnehåll
En förteckning med förslag till uppgifter kommer att finnas.
Huvuddelen av kursen består i att konstruera, bygga och testa
respektive konstruktion. Vid kursens början hålls några
lektioner med genomgång av lämpliga konstruktionsuppgifter, samt
allmänna praktiska råd. Därefter tilldelas varje grupp en
arbetsplats med alla erforderliga verktyg och instrument, som fritt
disponeras under hela kursen. Under kontorstid finns handledare
tillgänglig för frågor och diskussion av uppkomna problem.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget Godkänd krävs: Godkänd slutkonstruktion. Skriftlig dokumentation av konstruktionen. Muntlig redovisning. Fullgjord opposition på annans arbete. Examination endast en gång per år i samband med kursen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: För digitala projekt: EIT020 Digitalteknik och EIT070 Datorteknik. För analoga projekt: ESS010 /ETIA01 Elektronik och ESSF01 Analog elektronik.
Begränsat antal platser: Nej
Kursen överlappar följande kurser: EDI021, ETI022
Kurslitteratur

Eriksson, Lilliensköld: Handbok för mindre projekt. Liber, ISBN: 91-47-05270-8.
Utdelade projektspecifika stenciler.
Handböcker och komponentkataloger finns tillgängliga på institutionen.


Kontaktinfo och övrigt
Kursansvarig: Bertil Lindvall, bertil.lindvall@eit.lth.se
Hemsida: http://www.eit.lth.se/kurs/eitf40
Övrig information: Kursen ersätter de tidigare kurserna EDI021 Digitala projekt och ETI022 Analoga projekt.



