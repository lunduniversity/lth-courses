

Kursplan för
Systemteknik
Systems Engineering
FRTF10, 6 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: W3
Undervisningsspråk: Kursen ges på engelska

Syfte
Kursens syfte är att ge en överblick av systemtekniken och
speciellt reglerteknik, dess begreppsbildningar, arbetsmetoder och
tillämpningsområden. Kursen fördjupar även färdigheten i att
använda datorbaserad analys och simulering.
Reglertekniken har en stor betydelse inom vitt skilda delar av
samhället. I tidigare kurser har studenterna lärt sig att
modellera och förstå hur ett system beter sig. Syftet med kursen
i Systemteknik är att lära studenterna hur man kan få ett system
att operera pålitligare, miljövänligare, med mer precision,
eller mer ekonomiskt, trots störningar i systemets omgivning.
Ordet system får här tas mycket allmänt. Det kan t.ex. vara ett
atomkraftsmikroskop eller ett vattenreningsverk. Syftet med kursen
är att lära studenterna ett systemtekniskt tankesätt som de kan
ha nytta utav i arbetslivet oavsett vilket det exakta
tillämpningsområdet blir.

Mål
Kunskap och förståelse
För godkänd kurs skall studenten

förstå vad ett linjärt, tidsinvariant, dynamiskt system
är.
kunna begripa grundläggande reglertekniska begrepp.
förstå att ett dynamiskt system kan modelleras med hjälp
utav olika matematiska modeller så som transientsvar,
överföringsfunktioner, differentialekvationer på tillståndsform
eller in-ut-signalsform, samt frekvenssvar beskrivna med Bode
eller Nyquist-diagram.
ha kunskap om de begrepp som beskriver uppförandet hos ett
dynamiskt system så som stabilitet och stationära
egenskaper.
ha kunskap om de vanligast förekommande regulatorerna och dess
matematiska uppbyggnad.
ha en förståelse för olika regulatorstrukturer, samt kunskap
om dess för- och nackdelar.


Färdighet och förmåga
För godkänd kurs skall studenten

kunna använda sig utav grundläggande reglertekniska begrepp i
samtal eller i skrift.
kunna approximera ett olinjärt dynamiskt system med ett
linjärt genom att utföra linjärisering.
kunna beskriva ett dynamiskt system i form av de olika
modellerna; transientsvar, överföringsfunktion,
tillståndsmodell, differentialekvationer på in-ut-signalsform
eller frekvenssvar.
kunna beräkna samband mellan olika dynamiska modeller.
kunna analysera dynamiska system och resonera om dess
uppförande.
kunna designa regulatorer och regulatorstrukturer utifrån
givna specifikationer.
kunna använda sig av moderna datorverktyg för reglertekniska
uppgifter
kunna utföra mindre försök och experiment på
laborationsuppställningar för ta fram fram ett system som
uppträder enligt en given specifikation.


Värderingsförmåga och förhållningssätt
För godkänd kurs skall studenten

känna sig redo att angripa nya och obekanta reglertekniska
problem av mindre karaktär
kunna kommunicera, på ett fackmässigt sätt, med
yrkespersoner som arbetar med reglerteknik.
visa förmåga till lagarbete och samverkan i grupp vid
laborationsdeltagandet och i arbetet med inlämningsuppgift.
kunna läsa och ge feedback på andras, samt utarbeta egna
skriftliga rapporter för inlämningsuppgifterna.


Kursinnehåll
Kursen ger insikt i att använda systemtekniska analysmetoder
och dynamiska modeller för återkopplade system. Den ger också
verktyg att förverkliga enkla regulatorer.
Viktiga områden är matematiska modeller för enkla
reglerkretsar och analys av deras dynamiska uppförande. Datorer
används dels för analys och simulering, dels för förverkligande
av regulatorer.
I kursen ingår datorövningar och laborationer på verkliga
processer.
Kursmoment
 

Introduktion
Modellbygge
Dynamiska system
Återkopplade system
Design PID regulatorn
Regulatorstrukturer
Analys i frekvensplanet


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 tim), laborationer och inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Systemteknik. 
Antal högskolepoäng: 5. Betygsskala: TH.  Prestationsbedömning: Godkänd tentamen. 
Kod: 0217. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration. 
Kod: 0317. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Godkända förberedelseuppgifter och godkänd genomförd laboration. 
Kod: 0417. Benämning: Inlämningsuppgift 1. 
Antal högskolepoäng: 0. Betygsskala: UG. 
Kod: 0517. Benämning: Inlämningsuppgift 2. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FMAB30 Flerdimensionell analys, FAFA20 Energi- och miljöfysik, Matlab.
Begränsat antal platser: Nej
Kursen överlappar följande kurser: FRT110, FRTN25, FRT010, FRT081
Kurslitteratur

Systems Engineering and Process Control - Lecture Notes (Kompendium). KFS.
Exercises in Systems Engineering and Process Control (Kompendium), Reglerteknik, KFS.
Automatic Control - Collection of Formulae. KFS.


Kontaktinfo och övrigt
Lärare: Docent Anton Cervin, anton.cervin@control.lth.se
Studierektor: Professor Karl-Erik Årzén, karl-erik.arzen@control.lth.se
Kursansvarig: Pontus Giselsson, pontus.giselsson@control.lth.se
Hemsida: http://www.control.lth.se/Education/EngineeringProgram/FRTF10.html
Övrig information: Får inte förekomma i examen tillsammans med FRTF05 eller FRTN25.



