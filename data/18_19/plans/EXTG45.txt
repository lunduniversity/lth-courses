

Kursplan för
Teknikstödd kommunikation
Technology Supported Communication
EXTG45, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: BME4, C4-da, D4
Undervisningsspråk: Kursen ges på svenska

Syfte
Kursens syfte är att ge förståelse för möjligheter och
begränsningar som uppstår i kommunikationen där en ny teknik
används.

Mål
Kunskap och förståelse
För godkänd kurs skall studenten

kunna förklara vilka möjligheter och begränsningar som
uppstår i kommunikationen där en ny teknik används.
kunna specificera hur perceptuella, kognitiva och
kommunikativa aspekter påverkar teknikstödd kommunikation.


Färdighet och förmåga
För godkänd kurs skall studenten

självständigt kunna analysera autentiska situationer i
teknikstödd kommunikation och med adekvata metoder reflektera
kring möjligheter och problem.


Värderingsförmåga och förhållningssätt
För godkänd kurs skall studenten

visa förmåga att värdera hur ny teknik används och
påverkar kommunikationen mellan människor.


Kursinnehåll
Kursen tar avstamp i hur vi kommunicerar ansikte mot ansikte:
hur vi förmedlar vårt budskap, hur vi kommunicerar multimodalt
(med språk, gester, blickriktning), hur vi skapar förståelse,
hur vi handskas med förväntningar, hur vi förebygger
missförstånd. Målet med dessa moment är att lyfta fram
medvetenheten om de möjligheter och problem som kan uppstå när
vi talar ansikte mot ansikte.
Kursen fortsätter med att fokusera på specifika typer av
teknikstödd kommunikation. I dessa moment utforskas följande
frågor: Vilka möjligheter och begränsningar dyker upp i samband
med teknikanvändning? Hur kompenserar vi för den sociala
kommunikationsbiten (hövlighet, humor, ironi)? Hur skiljer sig
teknikstödd kommunikation från face-to-face kommunikation? Målet
är att peka dels på de möjligheter som den nya tekniken
erbjuder, dels på de problem och kommunikationsbrister som kan
uppstå när tekniken är inblandad.

Form: Föreläsning, övningar, hands-on, analyser, laborationer,
gruppdiskussioner, självstudium.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Muntlig redovisning av grupparbete och indivuduell skriftlig (hem)tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: TEK210 Kognition.
Begränsat antal platser: Nej
Kursen överlappar följande kurser: TEK280
Kurslitteratur

En samling av konferensartiklar, tidskriftsartiklar och vetenskapliga rapporter. Texter tillhandahålls av institutionen.
Myter och sanningar om läsning. Nordstedts, 2010.


Kontaktinfo och övrigt
Kursansvarig: Jana Holsanova, jana.holsanova@lucs.lu.se
Hemsida: http://www.fil.lu.se/kurs/EXTG45/



