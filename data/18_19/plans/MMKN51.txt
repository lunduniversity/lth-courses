

Kursplan för
Datorbaserad konstruktionsanalys 2
Computer Based Engineering, Design Analysis 2
MMKN51, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: M4-pu, MD4
Undervisningsspråk: Kursen ges på begäran på engelska

Syfte
Denna kurs syftar till att ge deltagarna insikt i hur avancerade
datorhjälpmedel genom en långt driven integration kan utnyttjas
för att minska ledtiderna och samtidigt öka effektiviteten och
kvaliteten i utvecklings- och konstruktionsprojekt. I denna kurs
introduceras sådana hjälpmedel för aktiviteterna: modellering,
analys och optimering av olinjära statiska och dynamiska system
med hjälp av konkreta konstruktionsuppgifter och exempel från
industrin och forskningsvärlden. Inom kursen behandlas även
optimeringsmetoder som medger simultan optimering av komplexa,
sammansatta, fenomen och metamodellering.

Mål
Kunskap och förståelse
För godkänd kurs skall studenten
• kunna analysera, samt motivera val av analystyp, metamodell
och optimeringsmetod för ett komplext konstruktionsproblem utsatt
för olinjära statiska eller dynamiska strukturlaster, strömning
och/eller termiska belastningar
• kunna skapa en analysmodell utifrån vald analystyp
• kunna införa nödvändiga randvillkor i analysmodellen
• genomföra exekvering i aktuellt analysprogram
• kunna utvärdera framtagna analys- och optimeringsresultat och
föreslå eventuella förändringar i befintlig
konstruktionslösning
• kunna kommunicera såväl process som resultat av genomförd
analys(er) - muntligen och i skrift

Färdighet och förmåga
För godkänd kurs skall studenten
• utifrån förelagd uppgiftbeskrivning genomföra en
komplett analys och optimering av en konstruktionslösning belastad
olinjärt statiskt eller dynamiskt - strukturellt, termiskt
och/eller av strömning
• ha sådana insikter om metoder, tekniker och terminologi
avseende datorbaserade analyser av aktuellt slag och optimering att
kursdeltagaren inför ett industriföretag i dialog kan kommunicera
sina resultat från analysen i såväl tal som skrift

Värderingsförmåga och förhållningssätt
För godkänd kurs skall studenten
• reflektera över framkomna resultat och kunna föreslå
eventuellt ytterligare analyser och/eller konstruktiva
förändringar av ursprunglig konstruktionslösning

Kursinnehåll
Kursens tyngdpunkt ligger inom aktiviteten olinjär
konstruktionsanalys. Med konstruktionsanalys avses här primärt
utnyttjande av datorbaserade beräkningsmetoder/-tekniker och
optimeringsalgoritmer för kvantitativ problemlösning i
konstruktionsprocessen. Primärt behandlas finita elementmetoden,
FEM, och metoder och tekniker för analys av olinjära statiska och
dynamiska mekaniska system. Kursen behandlar även hur
beräkningsintensiva konstruktionsanalyser kan kompletteras med
hjälp av metamodellering för att möjliggöra tidseffektiv
optimering och hur optimering av flera målfunktioner kan utföras
på ett effektivt sätt..
Aktuella programvaror är ANSYS WorkBench, Autodesk CFD,
modeFRONTIER och PTC. Ett viktigt moment i analysverksamheten
utgörs av modellering, varvid målet är en överföring av den
framtagna tekniska lösningen i en för följande verksamheter
användbar form. Strukturanalys, termiska analyser och CFD-analyser
av olinjära och/eller dynamiska fenomen blir allt vanligare i
produktutveckling, För att man på bästa möjliga sätt vill
simulera produktens verkliga omgivning och egenskaper. Då dessa
analystyper kan vara mycket tidskrävande att exekvera är det vid
optimering viktigt att kunna använda metoder som
försöksplanering och metamodellering för att minimera antalet
analyskörningar.
Föreläsningarna i kursen behandlar teori för
modelleringsstrategier, metamodellering, flermålsoptimering och
analystyper såväl som exempel på industriella tillämpningar.
Gästföreläsare med stor insikt i specifika tekniker kommer att
bjudas in. Varje kursdeltagare skall lösa en inlämningsuppgift
riktad mot modellering och analys.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För erhållande av slutbetyg krävs godkänd, individuell, inlämningsuppgift. Inlämningsuppgiften får kompletteras om den är underkänd, varvid endast slutbetyget godkänt erhålls.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMKN46 Datorbaserad konstruktionsanalys 1


Begränsat antal platser: Nej
Kursen överlappar följande kurser: MMKN50
Kurslitteratur

Burman, Å. (ed), Föreläsningsmaterial, avdelningen för Maskinkonstruktion, LTH, 2007.


Kontaktinfo och övrigt
Kursansvarig: Axel Nordin, axel.nordin@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



