

Kursplan för
Glasdesign
Glass Design
IDEB05, 4,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning ID
Beslutsdatum: 2018-03-01
Allmänna uppgifter
Huvudområde: Industridesign. 
Valfri för: KID2, MID1
Undervisningsspråk: Kursen ges på engelska

Syfte
Att genom föreläsningar, övningar och platsbesök ge en
grundläggande introduktion till glasdesignhistoria, grunderna för
glastillverkning och olika tekniker som används i glasindustrin.
Studenten skall även tillägna sig grundläggande tekniker för
kallbearbetning av glas som är nödvändiga i glasdesign

Mål
Kunskap och förståelse
För godkänd kurs skall studenten
• Kunna uppvisa förståelse för de grundläggande frihands
blåsteknikerna och de fysiska krav som ställs på form likväl
som grundläggande kemi, expansionskoefficienter och kylning av
glas.

Färdighet och förmåga
För godkänd kurs skall studenten
• Kunna presentera skisser av en designidé för en liten
glasprodukt.

Värderingsförmåga och förhållningssätt
För godkänd kurs skall studenten
• Kunna ta ställning till designidéns lämplighet för
produktion.

Kursinnehåll
Kursen inleds med en föreläsning om glasdesignhistoria och
industri från 1900 till idag. Tekniker i frihandsblåsning
introduceras och övas kombinerat med varm och kallbearbetning av
glas. Slipnings- och skärtekniker med diamantsågmaskin
introduceras och redskapskunskap och säkerhetsföreskrifter
genomgås. Ytterligare föreläsningar om kemi,
utvidgningskoefficient och glödgning kommer att hållas under
kursens gång. Kursen är uppbyggd så att efter föreläsningarna
och de praktiska demonstrationerna ges studenten möjlighet att
själv öva under sakkunnig handledning. Professionella
glasblåsare tillverkar ett föremål baserat på ett
designförslag.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Bedömningen baseras på individuella uppgifter. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 12
Urvalskriterier: Antal poäng som återstår till kandidat/masterexamen i industridesign
Kursen kan ställas in: Om färre än 6 anmälda.
Kursen överlappar följande kurser: IDE025
Kurslitteratur

Glashistorieböcker, samtida glasdesignböcker och tidskrifter, samt filmer meddelas vid kursstart.


Kontaktinfo och övrigt
Kursansvarig: Professor Claus-Christian Eckhardt, Claus.Eckhardt@design.lth.se
Hemsida: http://www.ide.lth.se
Övrig information: Utbildningen kan komma att utökas med besök på lokala glasverkstäder.



