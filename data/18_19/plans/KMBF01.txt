

Kursplan för
Molekylär cellbiologi
Molecular Cell Biology
KMBF01, 15 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Huvudområde: Teknik. 
Obligatorisk för: W2
Undervisningsspråk: Kursen ges på engelska

Syfte
Kursen syftar till att ge de enskilda studenterna en teoretisk
och praktisk kunskap i kemiska ämnens reaktivitet och toxicitet
samt cellens uppbyggnad och funktion med tonvikt på
mikroorganismer.

Mål
Kunskap och förståelse
För godkänd kurs skall studenten

uppvisa utförlig kunskap och förståelse om mikrobiologi
uppvisa utförlig kunskap och förståelse om mikrobiell
genetik och fysiologi samt uppvisa molekylär kunskap om proteiner,
metabolism och energiomvandlingar .
uppvisa utförlig förståelse om hur mikrober kan användas
för att lösa miljö-relaterade problem
uppvisa utförlig kunskap och förståelse om samband mellan
reaktivitet-egenskaper-toxicitet hos kemiska föreningar både i
enskilda levande organismer och i hela ekosystem
uppvisa utförlig kunskap och förståelse om toxikokemiska
begrepp och samband


Färdighet och förmåga
För godkänd kurs skall studenten

visa praktiska färdigheter i hanterandet av mikroorganismer
och enzymer via laborationer
kunna redovisa, analysera och diskutera laborationsresultat
skriftligt i rapportform
kunna analysera fysikaliska och kemiska egenskaper hos en ej
på förhand given kemisk struktur och relatera dessa till effekter
i ett biologiskt eller ekologiskt system
genomföra och muntligt presentera ett litteraturprojekt, där
olika toxikokemi-, biokemi och biologi-delar av kursen integreras,
analyseras, syntetiseras och diskuteras utifrån ett
problemlösningsperspektiv


Värderingsförmåga och förhållningssätt
För godkänd kurs skall studenten

muntligt presentera en kritisk tvärvetenskaplig redogörelse
baserad på vetenskapliga artiklar
kunna kritiskt evaluera andra studenters prestationer
att kunna kvalificerat bedöma och värdera miljö- och
hälsorisker utifrån en kemisk struktur med hjälp av uppnådda
kunskaper och färdigheter i toxikokemi


Kursinnehåll
 
Kursen introducerar studenterna till den fascinerande världen
av levande celler med tonvikt på bakterier, deras genetik och
fysiologi. Ämnet belyser enzymatisk katalys, cellens arvsmassa,
cellulära transportmekanismer samt tekniker för att påvisa,
kvantifiera, identifiera och odla olika typer av mikroorganismer.
Dessutom behandlas cellens energiomsättning för att ge en djupare
förståelse för de biogeokemiska kretsloppen. I samband med
energimetabolismen belyses respiration och fotosyntesen.
Laborationskursen belyser teoretiska avsnitt ur kursen som t.ex.
kemiska strukturelement som är associerat med toxicitet, upprening
och karakterisering av enzymer, samt hur mikroorganismer kan
anpassa sig till nya miljöer via genetiskt utbyte.
Mikroorganismers mångfald, funktion m.m. illustreras via moment
där morfologi, fysiologi, tillväxt och antalsbestämningar
studeras. Det genetiska materialets uttryck och reglering belyses
med bakteriers fysiologiska anpassning och tillväxt under olika
odlingsbetingelser. Celltoxiska och antimikrobiella ämnens
inverkan studeras på såväl högre celler såsom bakterier.
De kemiska grunderna för hur hälso- och miljöfarliga ämnen
tas upp och omsätts av organismer samt hur de ger upphov till
effekter i celler, organismer och ekosystem behandlas utförligt,
Stor vikt läggs på att uppmärksamma eleverna på sambanden
mellan kemisk struktur, kemiska egenskaper och biologisk
effekt.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examination, skriftliga rapporter, muntlig presentation och muntlig opposition.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Molekylär cellbiologi, del 1 . 
Antal högskolepoäng: 9. Betygsskala: UG.  Prestationsbedömning: Godkänd skriftlig examination 
Kod: 0216. Benämning: Molekylär cellbiologi, del 2 . 
Antal högskolepoäng: 6. Betygsskala: UG.  Prestationsbedömning: För godkänd examination ska studenten godkänts på laborationsrapporter, inlämningsuppgift, muntlig presentation och muntlig opposition.  Delmomentet omfattar: Detaljerade laborationsrapporter. Detaljerad molekylärt fokuserad inlämningsuppgift om substans som påverkar hälsa och/eller miljö. Muntlig presentation av vetenskapligt djup och fokuserad frågeställning relaterad till kursinnehållet. Muntligt opposition av en presentation. 
Antagningsuppgifter
Begränsat antal platser: Nej
Kursen överlappar följande kurser: KMB050
Kurslitteratur

Willey JM, Sherwood LM, Woolverton CJ: Prescott's Microbiology, Tenth Edition. McGraw-Hill Education, 2017, ISBN: 978-1-259-28159-4.
Kompendium i biokemi.
Olov Sterner: Chemistry, Health & Environment, 2nd Edition. Wiley Blackwell , 2010, ISBN: 978-3-52732582-5.
Laborationskompendium.


Kontaktinfo och övrigt
Kursansvarig: Docent Lei Ye, Lei.Ye@tbiokem.lth.se
Kursansvarig: Docent Ed van Niel, Ed.van_Niel@tmb.lth.se
Kursansvarig: Professor Ulf Nilsson, ulf.nilsson@chem.lu.se
Hemsida: http://www.tmb.lth.se



