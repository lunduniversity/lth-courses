

Kursplan för
Operativsystem
Operating Systems
EDAF35, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-sec, D4-is, E4-pv, F4, Pi4
Undervisningsspråk: Kursen ges på begäran på engelska

Syfte
Kursens syfte är att studenterna skall förstå hur
operativsystem är konstruerade, vilket är en viktig del i
totalförståelsen av datorsystem. Mer konkret är ett mål att
studenterna, när de är färdiga civilingenjörer, med speciell
kunskap från denna kurs, ska kunna arbeta med Linuxkärnan.

Mål
Kunskap och förståelse
För godkänd kurs skall studenten

förstå hur operativsystem är konstruerade för att effektivt
kunna fördela datorsystemets resurser
förstå hur operativsystem presenterar en abstrakt maskin för
applikationsprogram
veta hur programutveckling går till på
operativsystemsnivå


Färdighet och förmåga
För godkänd kurs skall studenten

ha en grundläggande förståelse för hur Linux är
uppbyggt
kunna implementera en enkel kommandotolk, vilket syftar till
att förstå processhantering och interprocesskommunikation
bättre
kunna bedöma vad som händer i operativsystemet under
exekvering av ett applikationsprogram
kunna utföra modifikationer av / göra tillägg till ett
befintligt operativsystem


Värderingsförmåga och förhållningssätt
För godkänd kurs skall studenten

kunna bedöma vilken typ av operativsystem som kan vara
lämpligt att använda vid olika ändamål


Kursinnehåll
Historik. Operativsystems uppbyggnad. Fördelning av CPU-tid.
Minneshantering. Virtuellt minne. Sekundärminnen och filsystem.
Distribuerade system. Säkerhet och skydd. Exempel på olika typer
av operativsystem, med fokus på Linux. Praktisk erfarenhet av
implementationsarbete på operativsystemsnivå. Projektuppgift som
kan variera från år till år.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig. För deltagande i tentamen fordras att laborationerna och projektet har fullgjorts. Slutbetyg på kursen bestäms av resultatet på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen i operativsystem. 
Antal högskolepoäng: 3. Betygsskala: TH.  Prestationsbedömning: Skriftlig tentamen. För att deltaga i tentamen krävs att laborationerna och projektet fullgjorts. Slutbetyg på kursen baseras på resultatet av den skriftliga tentamen. 
Kod: 0215. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: För godkänt betyg krävs fullgjorda laborationer. 
Kod: 0315. Benämning: Projekt. 
Antal högskolepoäng: 3. Betygsskala: UG.  Prestationsbedömning: För godkänt betyg krävs fullgjort projekt. 
Antagningsuppgifter
Förkunskapskrav:
EDAA01 Programmeringsteknik - fördjupningskurs


Begränsat antal platser: Nej
Kursen överlappar följande kurser: EDA055, EDA050, EDAF01
Kurslitteratur

Robert Love: Linux Kernel Development. Addison Wesley, 2010, ISBN: 9780672329463.
A. Silberschatz, P.B. Galvin, G. Gagne: Operating Systems Concepts, Ninth Edition. John Wiley & Sons, Inc., 2012, ISBN: 978-1-118-06333-0. Kursbok.


Kontaktinfo och övrigt
Lärare: Jonas Skeppstedt, jonas.skeppstedt@cs.lth.se
Kursansvarig: Flavius Gruian, flavius.gruian@cs.lth.se
Hemsida: http://cs.lth.se/edaf35/
Övrig information: Övningarna tjänar som förberedelse till laborationerna. Ämnet för projektuppgiften kan variera från år till år. Aktuellt ämne anslås på kurshemsidan.



