

Kursplan för
Avfallshantering och resurshushållning
Solid Waste Management and Resource Management
FMIF40, 15 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Valfri för: W4-ms
Undervisningsspråk: Kursen ges på svenska

Syfte
Syftet med kursen är att studenterna skall förvärva en
helhetssyn på avfall, avfallshantering och resurshushållning sett
ur ett systemperspektiv. Studenten skall stimuleras till reflektion
kring kopplingen mellan konsumtion, avfallsproduktion och dess
miljöpåverkan samt olika styrmedels möjligheter till påverkan.
Kursen syftar också till att integrera kunskap om
resurshushållning med tidigare i utbildningen inhämtade
kunskaper. Studenten skall även tränas i problemformulering,
kritiskt tänkande samt skriftlig och muntlig kommunikation.

Mål
Kunskap och förståelse
För godkänd kurs skall studenten

kunna redogöra för uppkomst av avfall,
avfallsbehandlingsmetoder samt den miljöpåverkan detta
medför.
kunna beskriva och diskutera samhälleliga ramar för
avfallshanteringen, som lagstiftning och styrmedel.
kunna analysera samband mellan avfall/avfallshantering, de
nationella miljömålen och EU:s ramdirektiv.
kunna analysera och diskutera samband mellan konsumtion och
resurshushållning och relatera dessa till individens roll och
ansvar.


Färdighet och förmåga
För godkänd kurs skall studenten

självständigt kunna formulera en problemställning som följs
upp i en uppsats.
kunna skriva en välstrukturerad uppsats med korrekt
källhantering och språkhantering samt försvara uppsatsen på ett
seminarium
kritiskt kunna granska sina källor.


Värderingsförmåga och förhållningssätt
För godkänd kurs skall studenten

kunna värdera olika avfallsbehandlingsmetoder samt styrmedel
sett ur ett hållbarhetsperspektiv.


Kursinnehåll

Undervisningen består av föreläsningar,
litteraturseminarier, inlämningsuppgift
(fallstudie), studiebesök samt en uppsats som redovisas muntligt
och skriftligt.
Föreläsningar behandlar grundläggande delar av
avfallshantering och resurshushållning: förebyggande av avfall,
återvinningssytem, behandlingsmetoder, lagstiftning,
producentansvar och internationella perspektiv på
avfallshantering.
Diskussionsseminarier baserade på individuella
litteraturuppgifter används för att vidga perspektiven utöver
den gemensamma kurslitteraturen.
Ett flertal studiebesök ger praktisk kunskap om olika led i
avfallskedjan samt exempel på olika synsätt.
En skriftlig uppsats om avfallsrelaterade frågeställningar
innebär en fördjupning av kunskaperna inom ett avgränsat
område. Uppsatsen skrivs i grupper om maximalt två
studenter.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkänd litteraturuppgift, godkänd inlämningsuppgift (fallstudie) samt godkänd uppsats inklusive godkänd opposition. För godkännande av uppsatsen skall arbetsprocessen kunna följas. Deltagande i seminarier och studiebesök är obligatoriskt. Slutbetyget på kursen baseras på betyget på tentamen samt betyget på uppsatsen, vilka viktas lika.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Delprov 1. 
Antal högskolepoäng: 9. Betygsskala: TH.  Prestationsbedömning: Godkänd skriftlig tentamen, godkänd litteraturuppgift, godkända seminarier, närvaro vid studiebesök  

 
Kod: 0216. Benämning: Delprov 2. 
Antal högskolepoäng: 6. Betygsskala: TH.  Prestationsbedömning: Godkänd uppsats och opposition 
Antagningsuppgifter
Förkunskapskrav:
Minst 6.0 högskolepoäng inom området miljövård/hållbar utveckling, t ex kursen FMI031, GEMF01, FMI100, FMIF01, FMIF15, FMIF05 eller FMI065


Begränsat antal platser: Nej
Kursen överlappar följande kurser: FMI090
Kurslitteratur

Svensk Avfallshantering 2016. Årsskrift från Avfall Sverige. Malmö , 2016.
Från avfallshantering till resurshushållning – Sveriges avfallsplan 2012 – 2017. Naturvårdsverket, Rapport 6502.
Rapport U2015.03 Goda exempel på avfallsförebyggande. Avfall Sverige. 2015.
Samla in, återvinn! Uppföljning av producentansvaret för 2009. NV rapport 6482, 2012. Resultat av producentansvaret 2012.
Utdrag ur Miljöbalken kap. 1, 2 & 15 (SFS 1998: 808).
Avfallsförordning (SFS 2011:927).
AVFALL SVERIGES DEPONIHANDBOK, RAPPORT D2012:02.
NATURVÅRDSVERKET: Tillsammans vinner vi på ett giftfritt och resurseffektivt samhälle, Sveriges program för att förebygga avfall 2014 - 2017. CM Gruppen AB, Bromma 2014, 2013, ISBN: 978-91-620-0000-0.
NATURVÅRDSVERKET: Miljömålen – Årlig uppföljning av Sveriges miljökvalitetsmål och etappmål 2016. Naturvårdsverket Rapport 6707, mars 2016. Fokusera på de miljömål som har koppling till avfalls- och resurshantering., Naturvårdsverket rapport 6707.
NATURVÅRDSVERKET: Analys av lämpliga åtgärder för att öka återanvändning och återvinning av bygg- och näringsavfall. ISBN: 978-91-620-6660-4.
Avfall i Sverige 2014, Naturvårdsverket, Rapport 6719.
Sveriges återvinning av förpackningar och tidningar. Uppföljning av producentansvar för förpackningar och tidningar 2014.
Textilåtervinning. Tekniska möjligheter och utmaningar. Naturvårdsverket rapport 6685, oktober 2015.
Ewert, S., Henriksson, G: Osäker eller nöjd.  Kulturella aspekter på vardagens avfallspraktik. KTH samhällsplanering och miljö. , 2009.
Metoder för lagring, rötning och kompostering av avfall Handbok med allmänna råd till 2 kap. 3 § miljöbalken. Naturvårdsverket Handbok 2003:4.
Samhällsekonomisk analys av etappmål för textil och textilavfall. IVL-rapport B2132, november 2013.
Ylva S. Sjöstrand: Stadens sopor. Tillvaratagande, förbränning och tippning i Stockholm 1900 – 1975. Stockholms universitet, Nordic Academic Press, 2014.
ÄGODELA Köp mindre – få tillgång till mer. Naturskyddsföreningen årsbok 2016.
Johanna Sjöberg: Ungas förutsättningar för hållbar konsumtion. Rapport 6750, Naturvårdsverket, 2017. Naturvårdsverket, 2017, ISBN: 978-91-620-6750-2. http://www.naturvardsverket.se/Om-Naturvardsverket/Publikationer/.


Kontaktinfo och övrigt
Kursansvarig: Eva Leire, eva.leire@miljo.lth.se
Hemsida: http://miljo.lth.se
Övrig information: Två omtentamenstillfällen under året: ett på våren, ett i augusti; tidpunkt bestäms i samråd med berörda kursdeltagare.



