

Kursplan för
Våglära och optik
Waves and Optics
FAFF40, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Huvudområde: Teknik. 
Obligatorisk för: Pi1
Undervisningsspråk: Kursen ges på svenska

Syfte
Syftet med kursen är att utveckla studentens
problemlösningsförmåga och modelltänkande samt introducera
studenten till experimentellt arbete inklusive användning av
datorstöd för att grafiskt representera och analysera data.
Kursen behandlar vågor och vågors rörelse i tid och rum med
tonvikt på elektromagnetisk strålning i det optiska området.
Elektromagnetiska vågor och deras utbredning är ett centralt
begrepp inom dagens teknologi, men också för den kvantmekaniska
beskrivningen av mikrokosmos. Kursen ger en grund för att förstå
och utveckla både tekniken omkring oss och den moderna
fysiken.

Mål
Kunskap och förståelse
För godkänd kurs skall studenten

kunna de grundläggande fysikaliska principerna för
vågutbredning,
förstå hur ett abstrakt modelltänkande i form av matematiska
modeller, analogier och bilder relaterar till experiment och den
fysikaliska verkligheten,
kunna analysera problemställningar samt utföra och tolka
beräkningar inom ämnesområdet.


Färdighet och förmåga
För godkänd kurs skall studenten

ha tillägnat sig förmåga att genomföra laborationer och
använda datorer som hjälpmedel, särskilt för beräkningar och
analys,
ha tillägnat sig grundläggande färdighet i skriftlig
framställning av observationer och beräkningar,
kunna angripa problemställningar på ett strukturerat
sätt.


Värderingsförmåga och förhållningssätt
För godkänd kurs skall studenten

visa insikt i den naturvetenskapliga metoden och fysikens
möjligheter och begränsningar,
kunna värdera utfall av olika experimentella metoder,
visa förmåga att identifiera sitt behov av ytterligare
kunskaper även inom andra områden.


Kursinnehåll
Ljuskällor, vågor och vågutbredning med tonvikt på ljus.
Centrala moment i kursen är elektromagnetiska vågor, interferens,
Fermats princip, Huygens princip, avbildning med linser och speglar
(datorstödd stråloptik) och diffraktion (både Fraunhofer och
Fresnel), polarisation, koherens och introduktion till lasrar. Stor
vikt läggs vid begreppsförståelse samt vid hur kursens olika
delar relaterar till varandra och till aktuell teknikutveckling och
forskning. Kursens laborativa del används för att visualisera
viktiga fysikaliska begrepp.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt krävs godkänd skriftlig tentamen, godkända inlämningsuppgifter samt godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Våglära och optik. 
Antal högskolepoäng: 5. Betygsskala: TH.  Prestationsbedömning: Skriftlig examen. 
Kod: 0216. Benämning: Laborationer. 
Antal högskolepoäng: 2,5. Betygsskala: UG.  Prestationsbedömning: Godkända laborationer och inlämningsuppgifter. 
Antagningsuppgifter
Förutsatta förkunskaper: FMAB30 Flerdimensionell analys
Begränsat antal platser: Nej
Kursen överlappar följande kurser: FAFA25, FAFA01, FAFA05, FAFA50, FAFF25, FAFF30, FAFA60, FAFA65, FAF260
Kurslitteratur

F. L. Pedrotti, L. M. Pedrotti and L. S. Pedrotti: Introduction to Optics (third edition). Pearson, 2007, ISBN: 9780131971332.


Kontaktinfo och övrigt
Kursansvarig: Johan Mauritsson, johan.mauritsson@fysik.lth.se
Hemsida: http://www.atomic.physics.lu.se/education/compulsory_courses/faff30_vaglara_och_optik



