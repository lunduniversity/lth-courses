

Kursplan för
Geografiska databaser
Geographical Databases
EXTN70, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L4-gi
Undervisningsspråk: Kursen ges på begäran på engelska

Syfte
Kursen syftar till att ge en teoretisk förståelse för hur en
geografisk databas är uppbyggd och hur den kan användas. Dessutom
syftar kursen till att ge praktisk färdighet att modellera, skapa
och använda en geografisk databas.

Mål
Kunskap och förståelse
För godkänd kurs skall studenten

förklara hur frågespråk kan användas för att skapa en
relationsdatabas samt för att ställa avancerade frågor
beskriva hur geografiska data kan lagras och sökas i en
databas
analysera för- och nackdelar med att lagra geografiska data i
en databas i jämförelse med ett filsystem
förklara spatiala index
redogöra för grundkoncept i objektorienterade
modellering
redogöra för spatio-temporala databasmetoder
beskriva koncept inom öppen källkod och användarskapade
data
förklara hur objektorienterad modellering kan användas för
att beskriva strukturen i en geografisk databas.


Färdighet och förmåga
För godkänd kurs skall studenten

självständigt skapa en objektorienterad modell över
strukturen i en geografisk databas i ett standardiserat
modelleringspråk
kunna kommunicera med en databas designad för geografiska
data.


Värderingsförmåga och förhållningssätt
För godkänd kurs skall studenten

kritiskt förhålla sig till struktur och lagringstekniker för
geografiska data.


Kursinnehåll
Kursen innehåller de centrala områdena för hantering av
geografiska databaser. De områden som särskilt behandlas är
spatiala (rumsliga) databaser, objektorienterad modellering av
innehållet i en geografisk databas, frågespråket SQL (samt en
rumslig utvidgning av detta språk), rumsliga index,
spatio-temporala metoder, öppen källkod och användarskapade
data.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig examen och betygsatt projektarbete. Godkänd på alla inlämningsuppgifter samt deltagande på obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
L: EXTF80 Geografisk informationsteknik och EDAA20 Programmering och databaser; Övriga LTH: EDAA01 Programmeringsteknik - fortsättningskurs; Naturvetenskap: NGEA12 Geografiska informationssystem


Begränsat antal platser: 30
Urvalskriterier: Antal högskolepoäng på masternivå/specialisering inom civilingenjörsprogram vid LTH.
Kursen överlappar följande kurser: EDA216, GISN06, NGEN12
Kurslitteratur

Worboys, M. och Duckham, M: GIS: A computing perspective, 2nd edition. CRC Press, 2004, ISBN: 0-415-28375-2.
Mansourian, A., and Harrie, L.: Lecture Notes in Geographical Databases. Department of Physical Geography and Ecosystem Science, Lund University, 2012.
Articles and book chapers. Artiklar och bokkapitel som distribueras via institutionen.


Kontaktinfo och övrigt
Kursansvarig: Ali Mansourian, ali.mansourian@nateko.lu.se
Hemsida: http://www.nateko.lu.se/sv/extn70



