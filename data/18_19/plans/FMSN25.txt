

Kursplan för
Prissättning av derivattillgångar
Valuation of Derivative Assets
FMSN25, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: F5, F5-fm, I5, I5-fir, Pi5-fm
Undervisningsspråk: Kursen ges på engelska

Syfte
Studenten skall få en fördjupad förståelse och insikt i de
ekonomiska och matematiska överväganden som ligger bakom
värderingen av derivatkontrakt på finansiella marknader. Dessutom
skall studenten få kunskap om och färdighet i att hantera de
modeller och de matematiska verktyg som används inom dagens
finansmatematik. Studenten skall också få en grundlig orientering
om de viktigaste typerna av finansiella kontrakt som förekommer
på aktie- och räntemarknaden samt få en bra grund för att
förstå även kontrakt som inte explicit tagits upp i kursen.

Mål
Kunskap och förståelse
För godkänd kurs skall studenten

kunna de grundläggande ekonomiska begreppen: finansiellt
kontrakt, självfinansierande portfölj, arbitrage, replikerande
portfölj hedge och komplett marknad.
hantera verktygen från stokastisk kalkyl: martingal, Itô's
formel, Feynman-Kac representation, Girsanov måttbyte och
numerärbyte.
förklara hur de basala finansiella kontrakten fungerar och
relaterar till varandra såsom, Europeiska och Asiatiska optioner,
Forward kontrakt, nollkupongobligationer, kupongobligationer, LIBOR
och ränteswap.


Färdighet och förmåga
För godkänd kurs skall studenten

använda de grundläggande ekonomiska begreppen för att
uttrycka relationer mellan olika finansiella kontrakt.
använda verktygen från stokastisk kalkyl för att räkna ut
priser på finansiella kontrakt under specifika modellantaganden.
Detta innefattar speciellt att kunna använda, härleda och
förstå Black-Scholes formel samt att kunna utvidga den till
likartade kontrakt.
använda Monte Carlo metoder för att prissätta
finansiella kontrakt. I detta sammanhang skall studenten kunna
använda diverse variansreduktionstekniker såsom antitetiska
variabler, kontrollvariabler och vägd simulering. Detta moment
examineras genom obligatoriska inlämningsuppgifter och
laborationer.


Värderingsförmåga och förhållningssätt
För godkänd kurs skall studenten

tillämpa ett matematiskt synsätt på finansiella
kontrakt.
bedöma ur ett ekonomiskt och matematiskt perspektiv vad en
rimlig värdering av ett finansiellt kontrakt bör uppfylla.


Kursinnehåll
Kursen består av två (dock inte fristående) delar. I det
första momentet kommer vi att inrikta oss mot optionsteori i
diskret tid. Avsikten är att snabbt och enkelt definiera vissa
nyckelord som arbitragefrihet och kompletthet, samt martingaler och
martingalmått. Vi kommer att använda trädstrukturer för att
modellera tidsutveckling för aktiekurser och
informationsflöden.
Under det andra momentet kommer vi att studera modeller
formulerade i kontinuerlig tid. De modeller vi fokuserar mot är
främst stokastiska differentialekvationer. Den bakomliggande
teorin om Brownsk rörelse, stokastiska integraler, Ito-'s formel,
måttbyten och numerärer gås igenom och tillämpas på
optionsteori både för aktie och räntemarknaden. Vi
härleder exempelvis Black-Scholes formel och hur en
replikerande
portfölj för en option skapas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, obligatorisk närvaro på laborationerna samt godkända inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen. 
Kod: 0215. Benämning: Laborationsdel 1. 
Antal högskolepoäng: 0,5. Betygsskala: UG.  Prestationsbedömning: Första datorlaborationen 
Kod: 0315. Benämning: Laborationsdel 2. 
Antal högskolepoäng: 1. Betygsskala: UG.  Prestationsbedömning: Övriga datorlaborationer inklusive en inlämningsuppgift 
Antagningsuppgifter
Förkunskapskrav:
FMSF10 Stationära stokastiska processer eller FMSF15 Markovprocesser


Förutsatta förkunskaper: Kunskaper i sannolikhetsteori motsvarande FMSF05 Sannolikhetsteori underlättar.
Begränsat antal platser: Nej
Kursen överlappar följande kurser: FMS170, MASM19, MASM24
Kurslitteratur

Björk, T.: Arbitrage Theory in Continuous Time, 3rd ed. Oxford University Press, 2009, ISBN: 978-0199574742.
Rasmus, S.: Derivative Pricing. Avd. Matematisk Statistik, 2010.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fmsn25/
Övrig information: Kursen ges även på naturvetenskaplig fakultet med kurskod MASM24.



