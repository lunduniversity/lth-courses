

Kursplan för
Fysik
Physics
FAFA40, 8 högskolepoäng, G1 (Grundnivå)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Obligatorisk för: IBYI1, IBYV1
Undervisningsspråk: Kursen ges på svenska

Syfte
Kursens syfte är att ge baskunskaper i experimentell metodik,
fluidfysik och ellära. Den experimentella metodiken skall ge
studenten verktyg att analysera och bygga samband mellan olika
fysikaliska storheter inom samtliga tekniska områden. Specifikt
tillämpas detta inom denna kurs på områdena fluidfysik och
ellära.

Mål
Kunskap och förståelse
För godkänd kurs skall studenten

kunna förklara och använda begreppen temperatur, tryck,
partialtryck och relativ fuktighet, värme och värmetransport,
värmekapacitet.
kunna definiera resistans, kapacitans, induktans och
impedans.


Färdighet och förmåga
För godkänd kurs skall studenten

kunna kontrollera och konstruera samband genom att använda
enhetsanalys.
kunna utföra beräkningar på strömningsproblem genom att
skapa en modell där Bernoullis ekvation kan användas och med den
utföra beräkningar som därefter jämförs med verkligheten.
kunna utföra beräkningar på värmetransport genom olika
material och materialkombinationer för att kunna optimera
energiåtgång.
kunna hantera grundläggande begrepp inom elläran, både
likström och växelström.
kunna mäta, direkt och indirekt, de grundläggande storheterna
inom elläran och rita och analysera enkla kopplingsscheman.
kunna bedöma en arbetsplats ur elektrisk
säkerhetssynpunkt.
kunna utföra beräkningar på trefas växelström med hjälp
av visardiagram.


Kursinnehåll

Experimentell metodik.
Temperatur, värme och värmeöverföring, tryck, ideala
gaslagen, ytenergi och kapillaritet, strömmande fluider.
Laddning, spänning och potentialdifferens.
Motstånd, kondensator, induktans och impedans.
Likström och växelström.
Fasförskjutning och faskompensering.
Elanläggningar och elsäkerhet.
Elektriska trefassystem.
Mätning av elektriska storheter.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen som avgör betyget för kursen. Hemtentamen, laborationer, inlämningsuppgift och litteraturseminarier måste vara godkända.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen. 
Antal högskolepoäng: 4,5. Betygsskala: TH.  Prestationsbedömning: Godkänd tentamen ger tentamensbetyget 3,0 till 6,0.  Delmomentet omfattar: Se kursplan. 
Kod: 0217. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Godkända laborationer. En laboration är godkänd då alla dess moment är godkända, dvs. förberedelseuppgifter, laborationsutförande och redovisning. En laboration som inte blir godkänd under pågående läsperiod är underkänd och måste i sin helhet göras om vid nästa möjliga tillfälle.  Delmomentet omfattar: Enligt laborationshandledningen. 
Kod: 0317. Benämning: Inlämningsuppgifter. 
Antal högskolepoäng: 2. Betygsskala: UG.  Prestationsbedömning: Godkänd inlämningsuppgift. En inlämningsuppgift som inte blir godkänd under pågående läsperiod är underkänd och måste i sin helhet göras om vid nästa möjliga tillfälle.  Delmomentet omfattar: Enligt laborationshandledningen.  Övrig information: Inlämningsuppgiften utföres i Lp HT 2.
Kod: 0417. Benämning: Hemtentamen. 
Antal högskolepoäng: 0. Betygsskala: UG.  Prestationsbedömning: Godkänd hemtentamen i Experimentell metodik. 
Kod: 0517. Benämning: Litteraturseminarier. 
Antal högskolepoäng: 0. Betygsskala: UG.  Prestationsbedömning: Godkända litteraturseminarier i Ellära och Fysik i vätskor och gaser. 
Antagningsuppgifter
Begränsat antal platser: Nej
Kursen överlappar följande kurser: FAF603, FAFA85, FAFA30, FAFA45, FAFF25
Kurslitteratur

Jönsson, Göran: Fysik i vätskor och gaser. Teach Support, 2016, ISBN: 978-91-637-9826-9.
Kompendium i Experimentell metodik
(tillhandahålls av institutionen).
Jönsson, Göran: Tillämpad ellära. Teach Support, 2017, ISBN: 978-91-639-4348-5.
Laborationshandledningar
(tillhandahålls av institutionen).


Kontaktinfo och övrigt
Kursansvarig: Göran Frank, goran.frank@nuclear.lu.se
Kursansvarig: Pavel Golubev, pavel.golubev@nuclear.lu.se
Hemsida: http://www.nuclear.lu.se/utbildning/obligatoriska-kurser/fysik-foer-byggteknik/
Övrig information: En laboration utföres vid fysiska institutionen i Lund, liksom den praktiska delen av inlämningsuppgiften.



