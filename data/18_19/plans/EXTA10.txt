

Kursplan för
Introduktion till Kinas samhällsliv, kultur och språk
Introduction to Chinese Society, Culture and Language
EXTA10, 3 högskolepoäng, G1 (Grundnivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Externt valfri: C2, D2, E2
Undervisningsspråk: Kursen ges på svenska

Syfte
Syftet med kursen är att ge kunskap om det kinesiska samhället
i ett kulturellt och historiskt perspektiv inför vidare studier i
kinesiska språket samt studier vid kinesiskt universitet eller ett
framtida yrkesliv där kontakter med Kina utgör en del av
arbetet.

Mål
Kunskap och förståelse
För godkänd kurs skall studenten
visa kunskap om Kinas geografi och kulturgeografi, samt ekonomi
och samhällssystem utifrån Kinas historia och idéhistoria,
visa förståelse för förutsättningarna för svenska företag
att bedriva affärsverksamhet med och i Kina,
visa basal kunskap om det kinesiska språkets historia, struktur
och uttal.

Färdighet och förmåga
För godkänd kurs skall studenten
visa förmåga att muntligt och skriftligt redogöra för och
diskutera aktuella kinesiska samhällsfrågor.

Värderingsförmåga och förhållningssätt
För godkänd kurs skall studenten
visa förmåga att inom ramen för en avgränsad
frågeställning rörande Kina göra bedömningar med hänsyn till
relevanta samhälleliga och etiska aspekter,

Kursinnehåll
Kursen är uppbyggd kring seminarier som behandlar Kinas klimat,
geografi, befolkning och språk, Kinas äldre och moderna historia,
det kinesiska språket, det samtida Kina med vett, etikett och
matkultur, Kinas religion och filosofi, det moderna kinesiska
samhället, samt svensk företagsamhet i Kina med exempel från
telekommunikation och verkstadsindustri.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Obligatorisk närvaro vid seminarierna om minst 80%. Skriftlig och muntlig redovisning av seminarieuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 40
Urvalskriterier: Platsgaranti för studenter antagna till Kinainriktningen på C, D eller E. Urval för övriga: antal poäng som återstår till examen.
Kurslitteratur

Vid seminarierna utdelat material som också återfinns på kursplattformen.
Fairbank, John K.& Goldman, Merle: China, A New History. Harvard University Press, 2006, ISBN: 0674018281. (472 s.).


Kontaktinfo och övrigt
Kursansvarig: Peter Sivam, Peter.Sivam@ostas.lu.se
Hemsida: http://www.sol.lu.se/kinesiska/
Övrig information: Seminarierna omfattar 32 timmar och är förlagda till kvällstid.



