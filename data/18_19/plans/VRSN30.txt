

Kursplan för
Samhällsplanering
Risk Based Land Use Planning
VRSN30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning BI/RH
Beslutsdatum: 2018-03-20
Allmänna uppgifter
Obligatorisk för: BI3
Valfri för: RH4
Undervisningsspråk: Kursen ges på engelska

Syfte
Kursen ska ge studenten kunskaper för att kunna medverka på
ett tidigt stadium i plansammanhang, så att riskanalyser kan vara
med och bilda underlag i ett strategiskt skede av planarbeten där
målsättningen är ett resilient samhälle.

Mål
Kunskap och förståelse
För godkänd kurs skall studenten

visa övergripande förståelse för hur planeringsprocessen
går till samt känna till några av de mest centrala begreppen
kopplat till fysisk planering.
visa förståelse för vilka typer av risker som är relevanta
att beakta på olika plannivåer vid fysisk planering.
visa förståelse för vilka olika aktörer och intressen som
medverkar i planprocessen och hur dessa samspelar med frågor som
berör riskhantering.


Färdighet och förmåga
För godkänd kurs skall studenten

kunna identifiera och analysera de risker och sårbara objekt
som finns inom det studerade området och kunna utforma ett
underlag till ett planförslag så att det studerade områdets
förutsättningar beaktas.
kunna ge förslag på och argumentera för genomtänkta
åtgärder som i planeringssammanhang främjar ett resilient
samhälle.
kunna redogöra för och diskutera aktuella frågeställningar
rörande riskhänsyn i samhällsplaneringen såväl muntligt som
skriftligt med berörda intressenter.
kunna söka och värdera information med en hög grad av
självständighet och med ansvar för att arbetet som genomförs i
grupp färdigställs och redovisas inom givna tidsramar.


Värderingsförmåga och förhållningssätt
För godkänd kurs skall studenten

visa förmåga att värdera och förhålla sig till
avvägningar mellan risker och andra intressen i den fysiska
planeringen.
visa förmåga att värdera vilken typ och detaljeringsgrad av
riskrelaterade frågor som bäst hanteras i olika
planprocesser.
visa förmåga att reflektera över sin framtida yrkesroll
kopplat till riskhänsyn i fysisk planering.


Kursinnehåll
Studenten skall i en projektuppgift öva kunskaper om planering
på framför allt skalnivåerna översiktlig planering och
fördjupad översiktsplan. Vissa delar kommer dessutom att
behandlas i en mer detaljerad skala.
Parallellt med projektuppgiften löper en kursdel vars syfte är
att ge kunskaper om hur risker av olika slag kan hanteras i
samhällsplaneringen med riskanalyser som utgångspunkt.
Projektuppgiften skall utformas med hänsyn till kraven på ett
resilient samhälle. I kursen ingår också föreläsningar och
litteratur som belyser problemen med samhällets sårbarhet.
Projektarbetet redovisas i ett offentligt seminarium.
Undervisningen bedrivs i projektform med stödjande
föreläsningar, konsultationer och seminarier.
 

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen sker individuellt genom inlämnande av förberedelseuppgifter och muntlig tentamen, samt gruppvis genom muntlig och skriftlig redovisning av projektuppgiften och opponering på annat arbete. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Individuell uppgift. 
Antal högskolepoäng: 3,5. Betygsskala: UG.  Prestationsbedömning: Godkänd individuell uppgift  Delmomentet omfattar: Skriftliga inlämningsuppgifter 
Kod: 0217. Benämning: Gruppuppgift. 
Antal högskolepoäng: 4. Betygsskala: UG.  Prestationsbedömning: Godkänt projektarbete  Delmomentet omfattar: Skriftliga inlämningsuppgifter, muntlig redovisning samt opponering. 
Kod: 0317. Benämning: Muntlig tentamen. 
Antal högskolepoäng: 0. Betygsskala: UG.  Prestationsbedömning: Godkänd muntlig examination. 
Antagningsuppgifter
Förutsatta förkunskaper: Kurs i riskanalys på minst 7,5 hp, till exempel VRSN05 Riskanalysens och riskhanteringens grunder, VBRN45 Riskanalys inom brandteknik, VRSN25 Riskanalys inom säkerhetsområdet eller VBR180 Riskanalysmetoder.



Begränsat antal platser: 60
Urvalskriterier: Antal poäng som återstår till examen. 
Kursen överlappar följande kurser: VBR110, VRSN20, EXTP70
Kurslitteratur

Boverket : Places to feel secure in – Inspiration for urban development. Boverket: Karlskrona, 2011.
Cedergren, A., & Hassel, H. : A Risk Assessment Framework for Land Use Planning. Lund University: Lund, 2018.
Hallegatte, S. : Strategies to adapt to an uncertain climate change. 2009. Global Environmental Change, 19, 240–247.
Hedström, R. T., & Lundström, M. J. : Swedish Land-use Planning Legislation. Swedish Society for Town & Country Planning: Stockholm, 2013. In M. J. Lundström, C. Fredriksson, & J. Witzell (Eds.), Planning and sustainable urban development in Sweden (pp. 69–81).
Hurlimann, A. C., & March, A. P. : The role of spatial planning in adapting to climate change. 2012. Climate Change, 3(5), 477–488.
Wamsler, C. : Cities, Disaster Risk and Adaptation. Routledge: New York, 2014.
Wisner, B., Blaikie, P., Cannon, T., & Davies, I. : At risk: natural hazards, people’s vulnerability and disasters – Second edition. Routledge: New York, 2003.
World Bank: Guide to Climate Change Adaptation in Cities. World Bank: Washington, 2011.


Kontaktinfo och övrigt
Kursansvarig: Alexander Cedergren, alexander.cedergren@risk.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



