

Kursplan för
Arkitektur som temporala landskap
Architecture as Temporal Landscapes
AFON30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Alternativobligatorisk för: MSUD1, MARK1-aad, MARK1-hsu, MARK1-spe
Valfri för: A4
Undervisningsspråk: Kursen ges på begäran på engelska

Syfte
Kursen syftar till att studenten ska utveckla fördjupad kunskap
om arkitekturens tidsmässiga aspekter på olika rumsliga
skalnivåer samt lära sig förmedla detta på ett teoretiskt
medvetet sätt. I kursen ska studenten utveckla en förståelse
för hur arkitekturens temporala egenskaper fungerar både i
relation till andra arkitektoniska egenskaper och till större
samhällsfrågor. Ämnesmässigt kommer kursen särskilt att
fokusera på teorier och forskning som beaktar rum-tid ur ett
arkitektoniskt perspektiv. I kursen ges studenten möjlighet att
utarbeta ett eget interventionsprojekt, och genom detta arbete
utforska både teoretiska och metodologiska aspekter av
arktitektur, stad och landskap från ett mer komplext tids-rumsligt
perspektiv. Kursen syftar till att förebereda studenterna för
arkitekturforskning framför allt med inriktning mot
konstnärliga, humanistiska och samhällsvetenskapliga
perspektiv.

Mål
Kunskap och förståelse
För godkänd kurs skall studenten
• visa kunskap om samtida tids- och rumsteori samt dess
kopplingar till gestaltningen av den byggda miljön.
• visa prov på en egen och väl genomförd gestaltning
utifrån kursens tematik.

Färdighet och förmåga
För godkänd kurs skall studenten
• visa förmåga att analysera och problematisera arkitektur
och stadsbyggnad ur ett temporalt och rumsligt perspektiv
• visa förmåga att såväl enskilt som i grupp utarbeta
gestaltningsförslag som förmår belysa och problematisera
samhälleliga aspekter.
• visa förmåga att analysera konstnärliga, arkitektoniska
och urbana sammanhang utifrån tids- och rumsteoretiska
diskurser
• visa förmåga att muntligt, skriftligt och visuellt
kommunicera sina ståndpunkter och förslag.

Värderingsförmåga och förhållningssätt
För godkänd kurs skall studenten
• visa ett kritiskt, självständigt och kreativt
förhållningssätt till hur olika samtida rums- och tidsteoretiska
synsätt kan bidra till utvecklandet av arkitekturangelägna
frågor hållbara miljöer
• väga in relevanta vetenskapliga, samhälleliga, estetiska
och etiska aspekter i sina resonemang om gestaltning av såväl
miljöer som detaljer.

Kursinnehåll
I kursen ges studenten möjlighet att utarbeta ett eget
interventionsprojekt, och genom detta arbete utforska både
teoretiska och metodologiska aspekter av arktitektur, stad och
landskap från ett mer komplext tids-rumsligt perspektiv. Kursen
är inriktad mot att i både praktisk handling och teoretiska
studier fördjupa kunskaper om arkitekturens samhälleliga
betydelser.
Undervisningen sker i form av föreläsningar, teoretiska och
praktiska övningsuppgifter, workshop och i form av ett mindre
projektarbete.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända övningar, godkänt projektarbete samt minst 80% aktiv närvaro vid seminarier, föreläsningar och gruppgenomgångar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kurslitteratur

Bruno Latour & Albena Yaneva ”Give me a Gun and I will make all Buildings Move” in Explorations in Architecture: Teaching, Design, Research, ed. R. Geiser, 80-89. Basel: Birkhäuser, 2008.


Kontaktinfo och övrigt
Kursansvarig: Professor Mattias Kärrholm, mattias.karrholm@arkitektur.lth.se
Kursansvarig: Univ.lektor Gunnar Sandin, gunnar.sandin@arkitektur.lth.se



