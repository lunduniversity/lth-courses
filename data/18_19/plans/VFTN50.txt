

Kursplan för
Fastighetsmarknaden
The Real Estate Market
VFTN50, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L4-fe
Undervisningsspråk: Kursen ges på svenska

Syfte
Syftet med kursen är att ge studenterna redskapen för att
kunna förstå och bedöma prisbildningen på fastighetsmarknaden
framförallt utifrån ett investerarperspektiv, men även
utifrån ett helhetsperspektiv, som tar hänsyn till de
finansiella, institutionella och privatekonomiska
förutsättningarna.

Mål
Kunskap och förståelse
För godkänd kurs skall studenten

förstå och kunna förklara hur fastighetsmarknadens
delmarknader påverkar varandra
kunna redogöra för markanvändning och prisutveckling på
mark i och omkring staden
kunna förklara hur avkastningskravet på en investering beror
dels på avkastningen på alternativa placeringar och dels
på investeringens risk.
förstå och kunna förklara hur olika slags framtida
kassaflöden kan värderas idag
kunna förklara de mest centrala resultaten i modern
portföljvalsteori samt kapitalmarknadsteorins centrala delar om
prissättning av tillgångar, som aktier, obligationer och
fastigheter.
kunna redogöra för fastighetsmarknadens speciella
föutsättningar och vad dessa betyder för den generella
kapitalmarknadsteorins tillämplighet.
kunna förklara de viktigaste momenten i arbetet med att
konstruera en fastighetsportfölj.
kunna förklara hur belåning påverkar avkastning och risk i
en fastighetsinvestering, både för det egna och det lånade
kapitalet.


Färdighet och förmåga
För godkänd kurs skall studenten

kunna tolka faktiska städers utveckling med hjälp av
ekonomiska modeller för urban utveckling
kunna resonera kring förväntad utveckling på
fastighetsmarknaden utifrån givna förutsättningar
kunna värdera många olika slags framtida kassaflöden, med
eller utan belåning, genom att tillämpa nuvärdesberäkning
kunna tillämpa de mest centrala resultaten i modern
portföljvalsteori samt kapitalmarknadsteorins centrala delar
genom att prissätta risk
med utgångspunkt i teorin kunna analysera
fastighetsvärderingar som presenteras i ekonomiska rapporter
kunna konstruera lämpligt sammansatta fastighetsportföljer
givet ekonomiska grunddata.
resonera analytiskt runt de institutionella strukturer som är
fastighetsmarknadens förutsättningar


Värderingsförmåga och förhållningssätt
För godkänd kurs skall studenten

kritiskt kunna bedöma det vetenskapliga värdet hos
officiella och vetenskapliga utsagor om fastigheters värde och
kostnader, med hänsyn till både teori och avsändare.
kunna söka och bedöma litteratur för vidare studier i för
fastighetsmarknaden relevanta kunskapsområden.
kritiskt kunna bedöma behovet av och konsekvenserna av
regleringar på fastighetsmarknaden.


Kursinnehåll
Kursen behandlar fastighetsmarknaden, med betoning på både
fastigheter och marknad. D.v.s. både generell teori om
prisbildning på en marknad och fastigheters speciella egenskaper
vilka gör fastighetsmarknaden unik. Kursen inleds med en
orientering i fastighetsmarknadens delmarknader och hur dessa
interagerar, bl.a. genom 4Q-modellen. Detta följs upp med ett
moment i urban utveckling för att förstå stadens
förutsättningar att utvecklas och hur detta
påverkar investerarens förutsättningar.
En del av kursen behandlar tidsvärdet av kapital för
kassaflöden som innehåller mått av osäkerhet. De centrala
momenten i modern portföljvalsteori och kapitalmarknadsteori gås
igenom. Grundläggande här är diversifiering genom lämpligt
konstruerade portföljer och prissättningen av risk i enlighet med
MPT och CAPM-ansatsen. Förutsättningarna för effektiva marknader
av olika grad och logiken bakom antagandet om icke-arbitrage tas
upp och diskuteras. Förutsättningarna för att investera i
fastighetsportföljer behandlas och metoderna för att konstruera
fastighetsportföljer tränas.
Kopplingen mellan generell kapitalmarknadsteori och i praktiken
tillämpade värderingsmetoder analyseras.
Fastigheters speciella egenskaper, jämfört med annan
konsumtion eller annat sparande, gås igenom och analyseras.
Det aktuella läget på fastighetsmarknaden tillsammans med
aktuella prognoser om den framtida prisutvecklingen diskuteras
utifrån vetenskapliga grunder.
Fastighetsmarknadens koppling till kapitalmarknaden i övrigt
via belåning i kreditsystemet analyseras teoretiskt och med
referens till finans- och fastighetskraschen 2008.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen avgör betyget. Obligatoriska inlämningsuppgifter att utföras i grupp.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF01 National- och företagsekonomi
VFTF05 Fastighetsvärdering eller VFTF20 Fastighetsvärdering


Begränsat antal platser: Nej
Kursen överlappar följande kurser: VFT015
Kurslitteratur

Geltner/Miller/Clayton/Eichholtz: Commercial Real Estate 3rd ed., Investment & Analysis. OnCourse Learning, 2014, ISBN: 978-1133108825. 2:a upplagan fungerar också.
Artikelkompendium/länksamling som tillhandahålles av institutionen.


Kontaktinfo och övrigt
Kursansvarig: Universitetslektor Ingemar Bengtsson, ingemar.bengtsson@lantm.lth.se
Examinator: Universitetslektor Ingemar Bengtsson, ingemar.bengtsson@lantm.lth.se
Hemsida: http://www.lantm.lth.se



