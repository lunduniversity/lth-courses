

Kursplan för
Design av trådlösa system
Wireless System Design Principles
EITN75, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Kommunikationssystem. 
Obligatorisk för: MWIR1
Valfri för: C4-ks, D4, E4-ks, MSOC2
Undervisningsspråk: Kursen ges på engelska

Syfte
Kursens syfte kan delas upp i tre komponenter:
 

Knyta ihop olika delteknologier inom teletransmissionsområdet
till ett radiosystem optimerat till en realistisk, komplicerad
transmissionskanal.
Speciellt ta hänsyn till de totala kostnaderna, både för
komponenter, komplexitet och energi, för system med stora antal
noder såsom i IOT-nät
Belysa olika system- och dimensionsmässiga kompromisser,
såsom avvägningen mellan spektrumeffektivitet, systemprestanda,
systemkostnad och energiörbrukning samt kopplingen till det
praktiska utförandet.
Introducera modeller och visa användningen av olika
kombinationer av teoretisk analys, datorsimuleringar och
utnyttjande av empiriska mätresultat.


Mål
Kunskap och förståelse
För godkänd kurs skall studenten

ha kunskaper om den grundläggande uppbyggnaden av ett helt
radiosystem på blockschemanivå, såväl i det allmäna fallet som
i fallet med existerande system
ha förståelse för funktionen hos olika byggblock och deras
påverkan av ett radiosystems prestanda och energiförbrukning


Färdighet och förmåga
För godkänd kurs skall studenten

kunna genomföra grundläggande dimensionering av ett
radiosystem
kunna analysera tillförlitligheten hos uppnådda resultat för
ett sådant radiosystem
kunna utvärdera ett systems totala komplexitet, kostnad och
energi-prestanda


Värderingsförmåga och förhållningssätt
För godkänd kurs skall studenten

känna sig familjär med den terminologi som används i
området och kunna diskutera systemförslag och lösningar med
andra ingenjörer i området
kunna tillgodogöra sig nya resultat i området och i viss mån
värdera deras tillämplighet i en given situation


Kursinnehåll
Kursen behandlar moderna radiosystem, deras principiella
uppbyggnad, prestandaanalys och övergripande dimensionering av
såväl hela system som viktiga delsystem. Utgående från
radiokanalens egenskaper diskuteras radiokommunikationens
möjligheter och begränsningar. Genomgång av fundamentala
byggblock som krävs för att kunna uppfylla olika krav på
egenskaper hos ett radiosystem samt deras dimensionering.
Kravbegrepp inkluderar datahastighet, bitfelshalt,
tillförlitlighet, kostnad, komplexitet, energiförbrukning m.m.
Såväl traditionella system för mobil telefoni som moderna system
för trådlösa datanätverk, multimediakommunikation och Internet
of Things (IoT) diskuteras i kursen. Nya resultat inom området
introduceras i form av artikelstudier, där det senaste årets
utveckling inom trådlös kommunikation sammanfattas i ett antal
presentationer av studenterna själva.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen (5 timmar) + godkända laborationer. Studentens prestation bedöms på två sätt. Studenten skall klara av kursens laborativa moment, vilket består av att i grupp om högst tre studenter analysera och muntligen presentera innehållet i en vetenskaplig artikel. Det andra och betygssättande momentet är en fem timmar lång skriftlig tentamen bestående av såväl teoretiska frågor som problemlösning. Omtentamen kan komma att ske muntligt (föranmälan krävs).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6,5. Betygsskala: TH.  Prestationsbedömning: Skriftlig tentamen 
Kod: 0218. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Godkända laborationer 
Antagningsuppgifter
Förutsatta förkunskaper: ETT051/EITG05 Digital kommunikation.
Begränsat antal platser: Nej
Kursen överlappar följande kurser: ETIN15
Kurslitteratur

Andreas Molisch: Wireless Communications. John Wiley & Sons Ltd, 2011, ISBN: 978-0-470-74186-3. Andra upplagan.


Kontaktinfo och övrigt
Kursansvarig: Anders J. Johansson, anders_j.johansson@eit.lth.se
Hemsida: http://www.eit.lth.se/kurs/eitn75



