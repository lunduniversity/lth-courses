

Kursplan för
Hållbar utveckling med elektrotekniskt perspektiv
Sustainable Development from an Electro-technological Perspective
FMIF35, 4 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: E3
Undervisningsspråk: Kursen ges på svenska

Syfte
Civilingenjörer med elektroteknisk inriktning kommer att
utveckla stora delar av morgondagens teknik i samhället.
Hållbarhetskrav innebär stora utmaningar att minska
miljöbelastning och resursanvändning, men även stora
möjligheter att bidra positivt genom produktutveckling. Blivande
civilingenjörer behöver en grundläggande förståelse för
såväl naturvetenskapliga som samhälleliga perspektiv som ligger
till grund för dessa framtida krav. Kursen ger studenterna en
allmänutbildning i begreppet hållbar utveckling, i de stora
miljöproblem som är relevanta för elektroteknisk utveckling,
samt de regler och förordningar som produktutvecklare ska
förhålla sig till. Den ska ge strategisk kunskap för att kunna
möta framtida miljökrav och råmaterialbegränsningar.

Mål
Kunskap och förståelse
För godkänd kurs skall studenten

- Översiktligt kunna beskriva väsentliga miljö- och
resursproblem i relation till samhällets krav
- Kunna redogöra för principer och begrepp avseende
samhälleliga ramar som t.ex. styrmedel och lagstiftning
- Kunna beskriva och analytiskt diskutera elektronik- och
kraftindustrins påverkan på miljön och diskutera dess framtida
utmaningar
- Kunna beskriva och kritiskt diskutera metoder och verktyg som
används inom företag och organisationer såsom
miljöledningssystem och livscykelanalys.

Färdighet och förmåga
För godkänd kurs skall studenten
- Kunna inhämta, kritiskt värdera och diskutera begreppet
hållbar utveckling och specifika miljöproblem
- Kunna skriva en välstrukturerad, kortfattad rapport i grupp

Värderingsförmåga och förhållningssätt
För godkänd kurs skall studenten
•         Visa ett kritiskt förhållningssätt inför
frågor som rör hållbar utveckling och ingenjörens
arbetssätt.

Kursinnehåll
Kursen omfattar föreläsningar och seminarier som behandlar
väsentliga strategiska miljöproblem såsom klimatförändringar,
ekologi, resursfrågor och miljögifter. Begreppet ”hållbar
utveckling” belyses. Vidare behandlas lagstiftning, styrmedel
samt långsiktiga samhällsvisioner inom området; miljöverktyg
som exempelvis miljöledningssystem och livscykelanalys;
miljöproblem och lagstiftning utifrån utvalda speciellt relevanta
sektorer, som avfalls- och energisektorn. Diskussionsseminarier
baserade på grupprapporter är obligatoriska.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd tentamen, godkända obligatoriska uppgifter
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: FMIF15, FMIF10, FMIF20, FMI031, FMIA01, FMIF01, FMIF05, FMIF45, FMIF50
Kurslitteratur

Gröndahl, F. & Svanström, M.: Hållbar utveckling - en introduktion för ingenjörer och andra problemlösare. Liber, 2010, ISBN: 9-7891-47-09348-9.
Vetenskapliga artiklar, rapporter, fallstudier.


Kontaktinfo och övrigt
Kursansvarig: Max Åhman, max.ahman@miljo.lth.se
Hemsida: http://miljo.lth.se



