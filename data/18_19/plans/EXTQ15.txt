

Kursplan för
Tillämpad ekotoxikologi
Applied Ecotoxicology
EXTQ15, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Valfri för: W4-ms
Undervisningsspråk: Kursen ges på svenska

Syfte
Studenterna ska efter avslutad kurs ha förvärvat en
förståelse för ekotoxikologisk teori, metodik och praktik.

Mål
Kunskap och förståelse
För godkänd kurs skall studenten
ha förvärvat följande kunskaper

förståelse för ekotoxikologisk teori, metodik och
praktik
förståelse för ekologiska och fysikaliskt/kemiska villkor
för miljögifters uppträdande och effekter i naturen
ha kännedom om den ekotoxikologiska forskningens
frontlinjer
känna till hur olika grupper av miljögifter identifieras och
kvantifieras i luft, vatten, jord och biota
ha kännedom om multivariata databearbetningsmetoder samt
toxikologisk statistik
känna till nationella regelverk och procedurer för kontroll
av kemiska produkter samt ha kännedom om de viktigaste aktörerna
inom ämnet och vilket ansvar dessa har


Färdighet och förmåga
För godkänd kurs skall studenten
ha förvärvat följande färdigheter

förmåga att självständigt och i grupp kunna inhämta,
analysera, kritiskt granska, bearbeta, sammanfatta och presentera
ekotoxikologisk information
kunna beskriva metoder för bestämning av kemikaliers hälso-
och miljörisker
muntligt och skriftligt kunna presentera ekotoxikologisk
information för avnämare
kunna planera och utföra ekotoxikologiska experiment,
rutintester och övervakning av miljögifter
kritiskt kunna värdera ekotoxikologiska frågeställningar och
ställningstaganden
erfarenhet av skriftlig och muntlig framställning samt
postertillverkning.


Kursinnehåll
Kursen är en fördjupning och yrkesorientering i ämnet
ekotoxikologi. Den ger studenterna träning och kunskaper för
yrken med behov av ekotoxikologisk kompetens. Kursen ger ett
helhetsperspektiv på miljögifter där allt från spridning,
kemiska egenskaper och persistens till effekter från cell- till
ekosystem nivå. Riskhantering i samhället behandlas. Kursen
innehåller miljökemisk, effektorienterad och samhällstillämpad
ekotoxikologi. Den miljökemiska och effektorienterade
ekotoxikologin utgör den teoretiska basen som är nödvändig för
förståelse och tolkning av ekotoxikologiskt relaterade
miljöproblem. Det samhällstillämpade materialet består av
sådan kunskap som är av direkt samhällelig eller teknisk nytta
för lösandet eller hanteringen av ekotoxikologiskt relaterade
problem.
Delområden som ingår:

biokemiska och fysiologiska mekanismer för respons och
effekt.
ekologiska mekanismer för effekter och skador.
miljögifternas inneboende egenskaper och öde i naturen.
transformeringsprocesser; omvandling, nedbrytning och
metabolism.
analysmetoder; persistenta organiska substanser, pesticider och
oorganiska miljögifter.
miljöövervakning, reglering och kontrollmetoder.
toxikologiska och ekotoxikologiska testmetoder.
riskbedömning, riskanalys och riskhantering.
sanering och remediering.
miljögifter i ett internationellt perspektiv.
svensk kemikaliepolitik; riktlinjer, aktörer och
genomförande.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen består huvudsakligen av tre moment: seminarier, laborativt projektarbete i grupp samt ett individuellt uppdrag av tillämpad karaktär. Seminarierna består av muntliga presentationer av utvalda artiklar eller bokkapitel med efterföljande frågor och diskussion. Uppdraget är ett litteraturprojekt som beställts av en extern uppdragsgivare. Det laborativa kursprojektet och det tillämpade uppdraget löper under hela kursen. Det laborativa projektet redovisas dels som en vetenskaplig artikel och dels som en poster. Det tillämpade uppdraget presenteras dels skriftligt i en rapport och dels muntligt. Kursen avslutas med två konferensdagar där alla resultat från kursen redovisas, konferensen är öppen för allmänheten och uppdragsgivarna bjuds in. Konferensarrangemangen ordnas av studenterna. Efter konferensen ges individuell feedback på studenternas prestationer av kursledaren och uppdragsgivaren. Examination sker vid kursens slut genom en sammanvägning av varje students insatser under kursen. För studerande som ej blivit godkänd vid ordinarie provtillfälle erbjuds ytterligare provtillfälle i nära anslutning härtill. För godkänt betyg på hela kursen krävs godkända laborationsrapporter, godkända inlämningsuppgifter, godkänd projektrapport samt deltagande i alla obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
105 hp inom programmet inkluderande VVR111 och EXTA01


Begränsat antal platser: Nej
Kursen överlappar följande kurser: BIO791, BIOR52, TEK097
Kurslitteratur

Enligt fastställd litteraturlista, vilken skall finnas tillgänglig senast fem veckor före kursstart se Biologisk grundutbildnings webbsida, http://www.biol.lu.se/biologi.


Kontaktinfo och övrigt
Kursansvarig: Olof Berglund, Olof.Berglund@biol.lu.se
Hemsida: http://www.biologi.lu.se/utbildning/grund-och-avancerad-utbildning/kurser/kurser-avancerad-niva/biologiska-kurser-pa-avancerad-niva-for-teknologer
Övrig information: Problemorienterad undervisning, studiebesök med intervjuer, laborationer med redovisningar, samt tillämpningsuppgiften är viktiga moment som tränar studenterna inför framtida yrkesverksamhet. Deltagande i alla moment utom föreläsningar är obligatoriskt.



