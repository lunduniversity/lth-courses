

Kursplan för
Hållbart byggande
Sustainable Construction
VTVA05, 12 högskolepoäng, G1 (Grundnivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: L1
Undervisningsspråk: Kursen ges på svenska

Syfte
Husbyggnadsteknik: grundläggande kunskaper om byggnadsteknik
och installationsteknik med beaktande av ett energieffektivt,
fuktsäkert och sunt byggande.
Miljökunskap: grundläggande naturvetenskaplig kunskap om
viktiga miljöproblem. De studerande skall även få en orientering
om hur miljöproblemen definieras och behandlas i samhället.

Mål
Kunskap och förståelse
För godkänd kurs skall studenten

Ha god kunskap om de vanligaste byggnadstekniska
konstruktionerna och installationstekniska systemen från olika
tidsepoker.
Förstå grundläggande byggnadsfysikaliska fenomen.
Ha grundläggande kunskap i tolkning av konstruktionstekniska
ritningar.
Ha grundläggande kunskap om de naturvetenskapliga mekanismerna
bakom viktiga miljöproblem som t ex växthuseffekt, försurning
och marknära ozon.
Ha översiktliga kunskaper om viktiga "miljöverktyg" som har
relevans för planering och byggande, bl. a. LCA och MKB, och kunna
relatera dessa till verkliga projekt.
Ha översiktliga kunskaper om viktiga ”miljöverktyg”, som
t.ex. LCA och MKB, och kunna relatera dessa till verkliga
projekt
Ha översiktlig kunskap om hur samhället reglerar
miljöproblem; d.v.s. principerna bakom lagstiftning,
tillstånd/övervakning och styrmedel.


Färdighet och förmåga
För godkänd kurs skall studenten

Kunna läsa och förstå konstruktionstekniska ritningar samt
själv via enkla ritningar kommunicera
konstruktionslösningar.
Kunna tillämpa kunskaperna för att identifiera och lösa
enklare byggnadsfysikaliska frågeställningar
Kunna bedöma en byggnad avseende energieffektivitet,
fuktsäkerhet, inneklimat och uthållighet.
Kunna identifiera vilka miljöfrågor som är relevanta i
samband med projekt som rör markanvändning i vid mening.
Kunna genomföra en översiktlig analys av miljökonsekvenser i
samband med sådana projekt, samt därmed kunna identifiera vilken
ytterligare kompetens som behöver tillkallas.
Självständigt kunna inhämta information för att lösa
specifika uppgifter inom ämnesområdet.
I rapportform kunna redogöra för de viktigare
miljöaspekterna på ett givet markanvändningsprojekt samt
muntligt kunna kommunicera innehållet i en sådan rapport.
I en formell rapport kunna redogöra för viktiga miljö- och
byggnadstekniska aspekter på ett givet markanvändningsprojekt,
särskilt husbyggnad. Rapporten skall uppfylla grundläggande krav
på struktur och referenshantering.
Kunna muntligt kommunicera innehållet i en sådan rapport,
samt kritiskt granska och kommentera andras arbeten.


Kursinnehåll
Kursen är uppdelad i två delar.
Husbyggnadsteknik: Grundläggande byggnadsfysik samt byggnads-
och installationsteknik samt de vanligaste byggnadsdelarnas
konstruktion belyses. Speciell vikt läggs vid
energieffektiviserande åtgärder, fuktsäkerhet, skador samt
inneklimat. Projektarbetet, som är integrerat med kursens
miljödel, behandlar exploatering av ett markområde, där
lämpliga hustyper och konstruktioner ska föreslås med hänsyn
till markbeskaffenhet, energiförbrukning, materialval,
fuktsäkerhet och livscykelanalys.
Miljökunskap: Viktiga miljöproblem med anknytning till de
nationella miljömålen och deras betydelse inom olika
samhällssektorer såsom areella näringar, energiförsörjningen,
transportsystem och avfallsbehandling behandlas. Samhällets och
företagens miljöarbete behandlas och relateras till
verktyg/metoder bland annat med förankring i lagstiftningen. Det
integrerade projektarbetet utnyttjar ett livscykelperspektiv i
analysen av ett byggprojekt, och skall omfatta miljökonsekvenser
såväl i byggnads- som i driftsskedet.
I kursen varvas föreläsningar, övningar och mindre
projektuppgifter. I den större integrerade projektuppgiften, som
redovisas i en skriftlig rapport samt vid särskilda seminarier,
läggs särskild vikt vid strukturell utformning och svenska
skrivregler. Projektuppgiften genomförs i grupper med 3-4
studenter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen i de båda delarna husbyggnadsteknik och miljökunskap. Godkända projektuppgifter, som ska presenteras muntligt och skriftligt. Deltagande i studiebesök. Betyget grundar sig på resultatet på tentamina.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Miljökunskap. 
Antal högskolepoäng: 3. Betygsskala: UG.  Prestationsbedömning: Godkänd skriftlig tentamen.  Delmomentet omfattar: Examinationen omfattar de delar av kursen som behandlar miljö- och hållbarhetsaspekter vid byggande och exploatering för byggande och anläggning. 
Kod: 0214. Benämning: Husbyggnadsteknik. 
Antal högskolepoäng: 3. Betygsskala: UG.  Prestationsbedömning: Godkänd skriftlig examen.  Delmomentet omfattar: Examinationen innefattar en skriftlig tentamen med ett antal frågor på innehållet i kurslitteraturen. 
Kod: 0314. Benämning: Projektarbete. 
Antal högskolepoäng: 6. Betygsskala: UG.  Prestationsbedömning: Godkänd skriftlig projektrapport och godkänd muntlig redovisning. 
Antagningsuppgifter
Begränsat antal platser: Nej
Kursen överlappar följande kurser: VTT090, VTT091
Kurslitteratur

Gröndahl F & Svanström M: Hållbar utveckling - en introduktion för ingenjörer och andra problemlösare. Liber. Senaste upplagan.
Sandin, Kenneth: Praktisk husbyggnadsteknik. Studentlitteratur AB. Senaste upplagan.
Warfvinge, Dahlblom: Installationsteknik för fastighetsmäklare. Finns på KFS.
"IsoverBoken" Saint-Gobin Isover AB. Delas ut på undervisningstillfälle.
Föreläsningsanteckningar. Dessutom ingår några rapporter från myndigheter och företag.


Kontaktinfo och övrigt
Kursansvarig: Per Svenningsson, per.svenningsson@miljo.lth.se
Kursansvarig: Tomas Johansson, tomas.johansson@miljo.lth.se
Kursansvarig: Akram Abdul Hamid , akram.abdul_hamid@byggtek.lth.se
Hemsida: https://liveatlund.lu.se



