

Kursplan för
Estetik II
Aesthetics II
AFON35, 9 högskolepoäng, A (Avancerad nivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Obligatorisk för: MD4
Undervisningsspråk: Kursen ges på svenska

Syfte
Kursens syfte är att öka deltagarnas förmåga till kritisk
reflexion kring estetiska frågeställningar, vilket även
inbegriper reflexion över egna designprojekt, med avseende på
estetik. Detta sker främst genom att deltagarna tränas i att
praktiskt genomföra en tematisk designuppgift samtidigt som de
får läsa, skriva och tala om estetiska frågeställningar på ett
teoretiskt medvetet och konstruktivt sätt. Avsikten är att
studenterna skall tillägna sig begreppsliga redskap för att
aktivt och kritiskt kunna ta del av aktuell debatt och samtida
estetiska diskussioner. Studenterna skall också få övning i att
på ett självständigt sätt uttrycka resonemang som rör estetik.
Ämnesmässigt är kursens syfte att ge en introduktion till
estetikens område.

Mål
Kunskap och förståelse
För godkänd kurs skall studenten
Inför ett eget eller givet designprojekt, kunna definiera och
identifiera estetiska frågeställningar samt relatera dessa till
samtida eller historiska kontexter med avseende på estetik.

Färdighet och förmåga
För godkänd kurs skall studenten
Utifrån ett givet designprojekt eller en ämnesrelevant text,
självständigt kunna göra en enkel, men kritiskt reflekterande
skriftlig och muntlig analys, med avseende på estetik.

Värderingsförmåga och förhållningssätt
För godkänd kurs skall studenten
Visa förmåga att göra utvecklade kvalitetsbedömningar av
estetiska aspekter på design.
Kunna formulera metateoretiska frågeställningar kring estetik
och designprofessionen.

Kursinnehåll
Kursen bygger vidare på kursen Estetik I. I kursen ingår en
grundläggande orientering om centrala begrepp, traditioner och
tankefigurer inom ämnet estetik som är av betydelse för olika
designprocesser, samt diskussioner om produkter och dess kontexter.
I ett speciellt kursmoment tränas också skiss och
presentationsteknik. Kursen introducerar estetikens område och
dess historia, huvudsakligen utifrån designorienterade aspekter
och praktiska övningar.

Kursens examination
Betygsskala: UG - (U,G) - (Underkänd, Godkänd)
Prestationsbedömning: I kursen ges betygen Godkänt eller Underkänt. För att få betyget godkänt måste studenten ha lämnat in godkända övningsuppgifter. Vidare krävs ett aktivt deltagande på seminarierna samt 80% närvaro vid seminarier och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Godkänt i kursen AFOA25 Estetik I


Begränsat antal platser: Nej
Kurslitteratur

Artiklar som bestäms utifrån kursens årliga tema.


Kontaktinfo och övrigt
Kursansvarig: Marit Lindberg, marit.lindberg@arkitektur.lth.se



