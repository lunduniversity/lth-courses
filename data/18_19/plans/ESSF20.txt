

Kursplan för
Komponentfysik
Physics of Devices
ESSF20, 4,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Huvudområde: Teknik. 
Obligatorisk för: E2
Valfri för: D4
Undervisningsspråk: Kursen ges på svenska

Syfte
Kursen ska ge studenten en insikt i vad som döljer sig under
höljet på de vanligaste elektronikkomponenterna, som dioder och
transistorer. Kursen introducerar hur dessa komponenter är
uppbyggda och hur de fungerar.
Deras funktion och prestanda kopplas till materialegenskaper och
yttre omständigheter som t.ex. spänningar och temperatur. Kursen
ger en koppling mellan funktionaliteten i en yttre krets
(Elektronik och Analog
Elektronik) och funktionen hos komponenter
(Komponentfysik).
Kursen är av vikt eftersom utvecklingen av halvledarkomponenter
leder till nya tillämpningar som ger högre prestanda i systemen
de sitter i, t.ex. ser vi allt snabbare datorer och
dataöverföring och ökad funktionalitet hos mobiltelefoner.
Genombrott i materialtekniken har vidare lett till utvecklingen av
nyckelkomponenter som laserdioder som utnyttjas i DVD-spelare och
höghastighetstransistorer som används vid
satellitkommunikation.

Mål
Kunskap och förståelse
För godkänd kurs skall studenten

kunna beskriva kopplingen mellan komponentens prestanda och
dess materialegenskaper.
kunna förklara pn-övergångens elektriska och optiska
egenskaper.
kunna förklara funktionen hos den bipolära transistorn och
MOS-transistorn.
kunna utföra beräkningar av strömmar och kapacitanser i
halvledare, dioder och transistorer.


Färdighet och förmåga
För godkänd kurs skall studenten

kunna utvärdera och analysera data från laborativa
moment.
kunna tillämpa modeller som hybrid-pi-modellen för
fysikaliska processer i komponenter.


Värderingsförmåga och förhållningssätt
För godkänd kurs skall studenten

kunna förstå kopplingen mellan elektriska egenskaper och
materialegenskaper.
kunna i en enkel modell förstå kopplingen mellan komponentens
prestanda, geometri och dess materialegenskaper och därigenom
kunna modifiera egenskaperna genom att modifiera
komponentens designparametrar.


Kursinnehåll
Kursen är avsedd att ge en överblick över hur de
grundläggande elektronikkomponenterna fungerar ur
halvledarfysikalisk synvinkel. Kursen introducerar den
grundläggande fysiken genom definition av halvledare, isolatorer
och metaller med hjälp av den så kallade bandmodellen. En
hörnsten för hur komponenterna fungerar är strömmar i
halvledare, vilket bygger på drift och diffusion av
laddningsbärare. I kursen studeras elektronikkomponenter såsom
dioden, bipolära transistorn och MOS-transistorn. Dessa behandlas
med avseende på potentialer, strömmekanismer, kapacitanser och
materialparametrar.
Kursen behandlar också hur designparametrar påverkar
komponenters prestanda i termer av förstärkning och
gränsfrekvenser och hur man genom att ändra dess parametrar kan
ändra en komponents egenskaper. Kursen ger också introduktion av
de vanligaste opto-komponenterna som t.ex. lysdioder, laserdioder
och fotodioder.
Kursen ger också en översikt av andra typer av dagens och
framtidens komponenter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en skriftlig tentamen som löses individuellt med både utredande frågor och beräkningsuppgifter. Varje student ska också lämna in två inlämningsuppgifter. Dessutom ska studenten utföra två laborationer som redovisas muntligt. För godkänt krävs godkänd tentamen, godkända inlämningsuppgifter samt godkända laborationer. Betyget på kursen ges av resultatet på den skriftliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Komponentfysik. 
Antal högskolepoäng: 2,5. Betygsskala: TH.  Prestationsbedömning: Skriftlig tentamen. 
Kod: 0217. Benämning: Laboration 1: Optokomponenter. 
Antal högskolepoäng: 0,5. Betygsskala: UG.  Prestationsbedömning: Muntlig redovisning. 
Kod: 0317. Benämning: Laboration 2: pn-övergångar. 
Antal högskolepoäng: 0,5. Betygsskala: UG.  Prestationsbedömning: ´Muntlig redovisning. 
Kod: 0417. Benämning: Inlämningsuppgift 1: Halvledare. 
Antal högskolepoäng: 0,5. Betygsskala: UG.  Prestationsbedömning: Inlämningsuppgift. 
Kod: 0517. Benämning: Inlämningsuppgift 2: Transistorer. 
Antal högskolepoäng: 0,5. Betygsskala: UG.  Prestationsbedömning: Inlämningsuppgift. 
Antagningsuppgifter
Förutsatta förkunskaper: EITA35 Elektronik.
Begränsat antal platser: Nej
Kursen överlappar följande kurser: ESS030, ETI240, FFF060, FFF090
Kurslitteratur

Kompendium i komponentfysik.


Kontaktinfo och övrigt
Kursansvarig: Dan Hessman, Dan.Hessman@ftf.lth.se
Hemsida: https://liveatlund.lu.se



