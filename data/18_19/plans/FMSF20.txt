

Kursplan för
Matematisk statistik, allmän kurs
Mathematical Statistics, Basic Course
FMSF20, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Huvudområde: Teknik. 
Obligatorisk för: E3
Undervisningsspråk: Kursen ges på svenska

Syfte
Kursen ska ge studenten grunderna i matematisk modellering av
slumpmässig variation och förståelse för
principerna bakom statistiska analyser. Den ska också ge
studenterna en verktygslåda med de vanligaste modellerna och
metoderna samt förmågan att använda dessa i olika praktiska
situationer. Studenten ska också kunna modifiera
standardmodellerna och metoderna till olika
icke-standardsituationer och kunna hantera beroende mellan
observationer.
Kursen fyller två syften. Dels är den en allmänbildningskurs
i matematisk statistik, dels ska den ge en grund för vidare
studier.
Allmänbildningen behövs för den som i sitt yrkesliv inte
nödvändigtvis kommer att syssla med statistiska
analyser dagligen men som kan förväntas behöva genomföra
enklare statistiska tester ibland och presentera resultatet för
sina kollegor. Man förväntas då också kunna läsa och
värdera andras analyser.
Kursen ska, framför allt, ge en grund för vidare
studier. Dels inom statistisk modellering och analys av
slumpmässiga fenomen i tiden och/eller rummet, dels i
tillämpningsämnena, t.ex. telekommunikation, ekonomi,
signalbehandling, logistik och processtyrning. Tyngdpunkten ligger
därför på sannolikhetsteori och statistisk modellering av både
oberoende och beroende data.

Mål
Kunskap och förståelse
För godkänd kurs skall studenten

kunna relatera frågeställningar om slumpmässig variation och
observerade data, till begreppen slumpvariabler, fördelningar och
samband mellan variabler,
kunna förklara begreppen oberoende, sannolikhet, betingad
sannolikhet, fördelning, väntevärde, varians och
kovarians,
kunna beräkna sannolikheten för en händelse samt
väntevärde och varians utifrån en given fördelning,
kunna beskriva grundläggande tekniker för statistisk
slutledning, kunna använda dem på enklare statistiska modeller
samt modifiera och anpassa dem till mer komplicerade
modeller.


Färdighet och förmåga
För godkänd kurs skall studenten

kunna konstruera en statistisk modell utifrån ett problem
hämtat ut verkligheten eller från ett insamlat datamaterial,
kunna använda ett beräkningsprogram för simulering och
tolkning av statistiska modeller samt för analys av data,
kunna välja, modifiera, utföra och tolka en statistik
procedur som besvarar en given statistisk frågeställning,
kunna använda statistiska termer inom området i skrift.


Värderingsförmåga och förhållningssätt
För godkänd kurs skall studenten

kunna granska en statistisk modell och dess förmåga att
beskriva verkligheten.


Kursinnehåll
Dataanalys. Beskrivande statistik. Sannolikhetsaxiomen. Betingad
sannolikhet, oberoende händelser. Stokastiska variabler och
funktioner av sådana. Väntevärde, varians och kovarians.
Normalfördelningen, binomialfördelningen och andra viktiga
fördelningar för mätningar och frekvenser. Betingade
fördelningar och betingade väntevärden. Punktskattningars
egenskaper. ML-metoden och MK-metoden. Principer för
intervallskattning och hypotesprövning. Metoder för
normalfördelade observationer. Approximativa metoder grundade på
normalfördelning. Skattning av felkvot. Korrelation. Linjär
univariat och multipel regression.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, godkända laborationer och godkänt färdighetsprov
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Skriftlig tentamen. 
Kod: 0215. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Datorlaborationer. 
Kod: 0315. Benämning: Färdighetsprov. 
Antal högskolepoäng: 0,5. Betygsskala: UG.  Prestationsbedömning: Datorbaserat test 
Antagningsuppgifter
Förkunskapskrav:
Minst 12 högskolepoäng inom kurserna FMAA01/FMAA05 Endimensionell analys, FMAA20/FMAB20 Linjär algebra, FMAB30/FMAB35 Flerdimensionell analys


Förutsatta förkunskaper: Endimensionell analys, Linjär algebra och Flerdimensionell analys.
Begränsat antal platser: Nej
Kursen överlappar följande kurser: FMSF45, FMSF50, FMSF55, FMS022, FMS032, FMS033, FMS035, FMS086, FMS121, FMS140, MASB02, MASB03, MASA01, FMS012
Kurslitteratur

Blom, G, Enger, J, Englund, G, Grandell, J, Holst, L: Sannolikhetsteori och statistikteori med tillämpningar. Studentlitteratur, 2005, ISBN: 91-44-02442-8.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fmsf20/



