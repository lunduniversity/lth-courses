

Kursplan för
Programvaruutveckling för stora system
Software Development for Large Systems
ETSN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: BME4, C4, D4-se, E4-pv, F4, F4-pv, I4, I4-pvs, L4-gi
Undervisningsspråk: Kursen ges på svenska

Syfte
Kursens syfte är att ge studenten grundläggande kunskaper i
projektledningsprinciper och utvecklingsprocesser samt de centrala
begreppen kring projektbaserad storskalig utveckling av system med
betydande andel programvara. Syftet är också att ge studenten
erfarenheter kring de problem som uppstår i stora projekt, där
många involverade aktörer och parallellt arbete skapar
situationer som måste hanteras.

Mål
Kunskap och förståelse
För godkänd kurs skall studenten
Efter genomgången kurs ska studenten skriftligt kunna:

förklara varför en process med tillhörande dokument behövs,
och varför många problem i denna typ av projekt är
organisatoriska, snarare än tekniska
förklara hur samarbete och systematik är viktiga ingredienser
i lösningen av dessa problem
formulera lärdomar och möjliga förbättringsåtgärder
relaterade till sin roll i projektet samt förklara projektets
syfte.


Färdighet och förmåga
För godkänd kurs skall studenten

utifrån en given projektuppgift inom ramen för en given
utvecklingsprocess utveckla viktiga leverabler.
till ett givet existerande system lägga till nya
funktioner
aktivt bidra i ett stort programvaruprojekt som följer
en definierad arbetsprocess.


Värderingsförmåga och förhållningssätt
För godkänd kurs skall studenten

medvetet kunna problematisera över valet av utvecklingsprocess
och väga de organisatoriska problemen mot de tekniska
problemen.


Kursinnehåll
Kursen består till största delen av ett utvecklingsprojekt som
genomförs i grupper om i storleksordningen 20 studenter.
Kursen fokuserar på hur man arbetar i stora projekt på ett
strukturerat sätt. Man utgår från ett existerande system som ger
begränsningar i arbetet. Man använder en systematisk och
väldefinierad utvecklingsprocess där kravspecifikation, design
och testspecifikationer är viktiga dokument som skall tas fram. I
utvecklingsprocessen ingår kvalitetsutvärderingar, där
projektgruppen presenterar sitt arbete. Olika roller fördelas
mellan projektmedlemmarna, såsom projektledare, systemledare,
interaktionsdesigners, utvecklare och testare. Som stöd till
projektet agerar lärarna i olika roller såsom sektionschef,
kvalitetsgranskare och experter.
Föreläsningar, övningar och datorövningar fungerar som en
direkt introduktion till projektet, medan huvuddelen av kursen
består i projektarbete. Datorövningarna och granskningsmöten är
obligatoriska moment.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och i grupp. Den individuella examinationen består av en skriftlig rapport samt deltagande i obligatoriska moment på kursen. Den gruppvisa examinationen består av en skriftlig rapport samt ett acceptanstest av gruppens levererade system. Kursen betygssätts genom en sammanvägning av projektets gemensamma resultat och studentens individuella prestationer. Omexamination sker med individuellt anpassad inlämningsuppgift.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Datorövningar. 
Antal högskolepoäng: 0. Betygsskala: UG. 
Kod: 0211. Benämning: Projekt. 
Antal högskolepoäng: 6. Betygsskala: TH.  Prestationsbedömning: Examination av projektet består av en skriftlig rapport och ett acceptanstest av systemet utfört av projektgruppen.  Delmomentet omfattar: Projekt i grupp. 
Kod: 0311. Benämning: Rapport. 
Antal högskolepoäng: 1,5. Betygsskala: TH.  Prestationsbedömning: Den individuella examinationen består av en skriftlig rapport och deltagande i obligatoriska moment. Betyget baseras på projektgruppens resultat och studentens individuella resultat. Omexamination kommer att utföras som en individuellt anpassad uppgift.  Delmomentet omfattar: Skriftlig rapport 
Antagningsuppgifter
Förkunskapskrav:
EDA011/EDA016/EDA017/EDAA20 Programmeringsteknik


Förutsatta förkunskaper: ETSA01 Ingenjörsprocessen för programvaruutveckling - metodik eller ESSF05 Elektronikprojekt och hållbar utveckling eller annan projektkurs.
Begränsat antal platser: Nej
Kursen överlappar följande kurser: ETS032, ETS312
Kurslitteratur

Kompendium som utges av institutionen.


Kontaktinfo och övrigt
Studierektor: Studierektor, studierektor@cs.lth.se
Kursansvarig: Martin Höst, martin.host@cs.lth.se
Hemsida: http://cs.lth.se/etsn05/
Övrig information: Observera: Det mesta av den salsbundna undervisningen sker under de första fyra veckorna. Examinationen av projektet avslutas i andra veckan av nästföljande läsperiod. P.g.a. projektets karaktär krävs närvaro under alla kursveckorna.



