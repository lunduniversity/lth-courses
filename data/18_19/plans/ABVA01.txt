

Kursplan för
Arkitektur- och byggteknikhistoria
History of Architecture and Civil Engineering
ABVA01, 6 högskolepoäng, G1 (Grundnivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Obligatorisk för: IBYA1
Undervisningsspråk: Kursen ges på svenska

Syfte
Kursens syfte är att förmedla grundkunskaper i
västerländsk, europeisk och nordisk arkitekturhistoria från
antiken fram till modern tid med särskild betoning på samspelet
mellan form och tektonik. Målet är även att belysa byggnadernas
särdrag, material och hantverk samt byggnadsarvets förvaltning,
bevarande och förnyelsefrågor. Kursens Afu-del syftar till att
knyta an kursen till tillämpade moment på en byggarbetsplats.

Mål
Kunskap och förståelse
För godkänd kurs skall studenten

ha grundläggande kunskaper i den västerländska
arkitekturens karaktärs- och stildrag, både inom den folkliga
bebyggelsen och inom arkitekturhistoriens representativa
"highlights".
ha en förståelse för och kunskap om det traditionella
byggandet, dess material, teknik och hantverk samt ha kunskap om
förnyelsearbetets och restaureringens principer, teorier och
historia.


Kursinnehåll
Kursen behandlar arkitekturens historiska utveckling genom
fokusering på representativa ”highlights”. Dessa exempel
behandlas med utgångspunkt i gestaltnings-, stil- och
teknikaspekter. Byggnadernas material och hantverk studeras genom
behandling av byggnadens olika delar. Byggnadsbeståndets
förvaltning och förnyelse berörs liksom de tekniska principer
som tillämpas i modern restaurering och förvaltning. Kursens
kunskapsfokus på arkitekturhistoria, byggnadsmaterial och
konstruktion tillämpas i en terminsuppgift som genomförs i mindre
grupper.
Kursens tyngdpunkt vilar på utvecklingen av den europeiska
arkitekturen, det svenska och skånsk/danska byggnadssätten.
Såväl det offentliga byggandet, elitarkitekturen som det folkliga
byggandet berörs. Byggteknikens utveckling och inverkan på
arkitektonisk gestaltning studeras särskilt.
Bebyggelsevården presenterar byggnadsarvet, dess bevarande och
förnyelsefrågor. Kulturhistoriska värderingsgrunder studeras
liksom den äldre bebyggelsens särskilda byggteknik. Principer
för restaurering och förnyelse berörs genom exempel.
En exkursion planeras till arkitektoniska ”highlights” med
seminariediskussioner inför dessa byggnadsobjekt.
Kursens afu-del består av en veckas studiebesök i mindre
grupper. Besöken på byggarbetsplatserna följs upp av ett
seminarium.
Eventuella kostnader i samband med studiebesök står
studenten för.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd skriftlig tentamen, godkänt projektarbete, litteraturuppgifter och AFU-övning, samt minst 80% närvaro vid föreläsningar, handledningar och studiebesök.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Arkitektur- och byggteknikhistoria. 
Antal högskolepoäng: 6. Betygsskala: UG. 
Kod: 0217. Benämning: Arbetslivsförankrad utbildning. 
Antal högskolepoäng: 0. Betygsskala: UG. 
Antagningsuppgifter
Begränsat antal platser: Nej
Kurslitteratur

Dunér, K & Hall, T (red.).  : Den svenska staden, Planering och gestaltning - från medeltid till industrialism. 1997, ISBN: 91-522-1797-3.
Hantverket i gamla hus. Byggförlaget, 1998, ISBN: 91-7988-176-9.
Kulturvärden 2005:2, Tema: Restaurering under hundra år. Statens fastighetsverk. http://www.sfv.se/sv/bygg-pa-kunskap/tidningen-kulturvarden/artiklar-i-sin-helhet/2005/20052/.
Björck, C., Kallstenius, P., Reppen, L.: Så byggdes husen 1880-2000, arkitektur, konstruktion och material i våra flerbostadshus under 120 år. Svensk Byggtjänst, 2013, ISBN: 9789173336185.
Björck, C., Kallstenius, P., Reppen, L.: Så byggdes staden, Stockholm. 2000, ISBN: 91-7332-922-3.
Björck, C.: Sekelskiftets byggteknik: om arkitekten Valfrid Karlson, byggnadsverk och läroböcker. 1994, ISBN: 91-7332-458-2.
Kurskompendium.
Olle Svedberg: Europas arkitektur före 1800. 2000, ISBN: 91-87896-42-7.
Olle Svedberg: Arkitekternas århundrade. 1988, ISBN: 91-86050-15-X.
Olle Svedberg: Planerarnas århundrade. 1988, ISBN: 91-86050-16-8.


Kontaktinfo och övrigt
Kursansvarig: Ingela Pålsson Skarin, ingela.palsson_skarin@byggark.lth.se



