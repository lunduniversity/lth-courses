

Kursplan för
Kaos
Chaos
FMFN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Valfri för: BME4, F4, F4-tf, N4
Undervisningsspråk: Kursen ges på begäran på engelska

Syfte
Kursen syftar till att ge en introduktion till kaotiska system,
dvs olinjära system som är deterministiska men med en
tidsutveckling som inte är förutsägbar under längre
tidsperioder. Kursen ska ge en möjlighet till reflektion över de
fascinerande fenomen som kaotiska system kan uppvisa, t ex säregna
attaktorer och i detta sammanhang en grundläggande insikt om
betydelsen av fraktal geometri, eller möjligheten att solsystemet
är instabilt i en längre tidsskala.

Mål
Kunskap och förståelse
För godkänd kurs skall studenten

ha en översiktlig kunskap om villkor som gör att system
uppvisar kaotiskt respektive reguljärt uppförande.
känna till matematiska metoder som används för att analysera
kaotiska system
ha en allmän förståelse varför det är lämpligt att
införa dimensioner som inte är heltaliga


Färdighet och förmåga
För godkänd kurs skall studenten

kunna utnyttja matematiska metoder som används för
beskrivning av olinjära system
kunna analysera tidsutveckling för ett system och avgöra om
det är kaotiskt eller reguljärt.
kunna avgöra vilka beräkningsmodeller som är lämpliga att
använda i olika situationer
kunna beräkna dimensionen av enkla fraktaler.


Kursinnehåll
Tidsdiskreta system. Feigenbaums teori för
förgreningar. Känsligt beroende av begynnelsevillkor. Fraktal
geometri. Exempel på fraktala objekt. Olika dimensionsbegrepp.
Dissipativa system. System av differentialekvationer.
Fasrum och Poincarèsnitt. Lyapunovexponenter och säregna
attraktorer. Kopplade svängningar och frekvenslåsning.
Konservativa system och KAM-teoremet.
Hamiltonformalismen. Integrabla system. Biljarder. Areabevarande
avbildningar. Planetsystemet.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen och redovisning av projekt. En obligatorisk datorlaboration.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0109. Benämning: Kaos. 
Antal högskolepoäng: 6. Betygsskala: TH.  Prestationsbedömning: Skriftlig tentamen.  Delmomentet omfattar: Prov på kursens teoriinnehåll 
Kod: 0209. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Presentation av projekt.  Delmomentet omfattar: Projekt 
Antagningsuppgifter
Förutsatta förkunskaper: Grundläggande matematik och mekanik.
Begränsat antal platser: Nej
Kursen överlappar följande kurser: FMF090, FMF092
Kurslitteratur

Ohlén, G, Åberg, S, Östborn, P: Chaos, kompendium, Lund 2006.


Kontaktinfo och övrigt
Kursansvarig: Sven Åberg, sven.aberg@matfys.lth.se
Hemsida: http://www.matfys.lth.se/education/FMFN05



