

Kursplan för
EMC, störningar och störningsbegränsning
EMC, Noise and Noise Reduction
EEMN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Valfri för: BME5, D5, E4-ss, E4-mt, E4-is, F4, F4-mt, F4-ss
Undervisningsspråk: Kursen ges på begäran på engelska

Syfte
Begreppet EMC – elektromagnetisk kompatibilitet – innebär
att elektriska utrustningar ska kunna fungera tillsammans utan att
störa eller bli störda av sin omgivning. Minimikraven på
utrustningar regleras i lagstiftning. Kunskap inom detta område
är idag nödvändig för alla som kommer att arbeta
med konstruktion och uppbyggnad av elektronik och elektriska
system . Kursen avser att att ge studenterna en grundläggande
förståelse för uppkomsten av elektromagnetiska störningar, hur
dessa påverkar elektroniska system samt hur de kan reduceras för
att förhindra funktionsstörningar. Kursen ger också en översikt
över de standarder och direktiv som elektronisk utrustning måste
följa.

Mål
Kunskap och förståelse
För godkänd kurs skall studenten

Kunna identifiera olika källor och kopplingsvägar för
elektromagnetiska störningar
Kunna analysera dessa samt föreslå lämpliga åtgärder för
undvikande av störningar


Färdighet och förmåga
För godkänd kurs skall studenten

kunna utföra en mindre elektronikkonstruktion där EMC-kraven
tillgodoses
kunna utföra basala EMC-mätningar på en
elektronikkonstruktion och bedöma dessa
sovra i och tillägna sig information ur ett större material,
t ex lärobok eller annan litteratur, utan läsanvisning.
kunna kommunicera och diskutera resultat från projektarbete
både muntligt och skriftligt


Värderingsförmåga och förhållningssätt
För godkänd kurs skall studenten

ha insett vikten av att hänsyn tas till EMC-egenskaper genom
hela designprocessen för elektronik och elektriska
konstruktioner.


Kursinnehåll
Decibelbegreppet. Elektromagnetiska fält. Signalspektra.
Störkällor. Kopplingsvägar. Kablage. Jordning. Balansering och
filtrering. Skärmning. Frekvensegenskaper hos passiva komponenter.
Störningar i digitala konstruktioner. Elektrostatisk urladdning.
Standarder och direktiv. CE-märkning. Mjukvara för designstöd.
EMC mätteknik.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyg 3 krävs att man är godkänd på följande moment: Laborationer med tillhörande
labrapporter, genomfört och redovisat projekt muntligt och med rapport samt kortare skriftlig tentamen. För betyg 4 eller 5 krävs en mer omfattande tentamen som kan vara skriftlig eller muntlig.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: ESS010, EITA35 Elektronik, ESSF10, BMEF05 eller EEM007 Mätteknik, ESS050 eller EITF80 Elektromagnetisk fältteori, el motsv.
Begränsat antal platser: Nej
Kursen överlappar följande kurser: EEM060
Kurslitteratur

Williams T: EMC for product designers. Newnes, 2006.


Kontaktinfo och övrigt
Kursansvarig: Universitetslektor Johan Nilsson, johan.nilsson@bme.lth.se
Hemsida: http://www.elmat.lth.se/



