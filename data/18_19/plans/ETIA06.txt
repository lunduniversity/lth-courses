

Kursplan för
Elektroteknik: möjligheter och begränsningar
Electrical Engineering: Possibilities and Limitations
ETIA06, 4 högskolepoäng, G1 (Grundnivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Industridesign. 
Obligatorisk för: KID3
Undervisningsspråk: Kursen ges på engelska

Syfte
Kursens syfte är att ge en förståelse för vilka möjligheter
och begränsningar som grunderna, såväl som den expansiva
utveckling, inom områdena elektroteknik och kommunikationssystem
ger. Tonvikten ligger på generell kvalitativ förståelse av
fenomen som kopplas till elektronik och dataöverföring, och hur
detta kopplas till formgivning. Studenten skall kunna föra en
konstruktiv diskussion om en konstruktion med ingenjörer utifrån
från de begrepp som lärs ut i kursen.

Mål
Kunskap och förståelse
För godkänd kurs skall studenten

ha kunskaper om grundläggande möjligheter och begränsningar
inom elektroteknik,
ha kunskaper om grundläggande elektrotekniska begrepp
kunna uttnyttja elektroteknikens principer vid framtagandet av
nya designkoncept


Färdighet och förmåga
För godkänd kurs skall studenten

kunna utnyttja elektroteknikens möjligheter i sitt arbete
ha förmåga att göra grundläggande rimlighetesbedömningar
av olika koncept där elektronik ingår
ha förmåga att effektivt kommunicera med
elektroingenjörer


Värderingsförmåga och förhållningssätt
För godkänd kurs skall studenten

känna sig familjär med den terminologi som används i
området
kunna tillgodogöra sig nya resultat i området och i viss mån
värdera deras tillämplighet i en given designsituation


Kursinnehåll
Kursen ger en genomgång av grundläggande begrepp som är
viktiga för konstruktioner som innehåller elektronik och
kommunikationsmoduler. Sådana begrepp är t.ex. ström, spänning,
effekt och frekvens. Beroende på den funktionalitet som önskas
ställs en designer inför olika överväganden. Kursen kommer att
diskutera vad som är möjligt utifrån givna kriterier och hur ett
framtidsperspektiv ser ut. Exempelvis diskuteras hur en
konstruktions utformning påverkas av om den skall vara kopplad
till ett fast elnät eller vara batteridriven. Två viktiga inslag
i kursen är laborationer, där studenten får prova på att bygga
enkla elektronikkonstruktioner, och ett avslutande projekt där
elektronik och design studeras tillsammans.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Studentens prestation bedöms genom aktivt deltagande i laborationer, samt genomförande och redovisning av ett projekt. Redovisningen omfattar muntlig presentation, skriftlig rapport samt en video.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt. 
Antal högskolepoäng: 3. Betygsskala: UG.  Prestationsbedömning: Godkänt genomförande och redovisning av projekt.  Delmomentet omfattar: Muntlig presentation, skriftlig rapport samt video. 
Kod: 0218. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Godkända laborationer. 
Antagningsuppgifter
Begränsat antal platser: Nej
Kursen överlappar följande kurser: ETI250, ETIA05
Kurslitteratur

Litteraturen består av OH-bilder från föreläsningar, på engelska.


Kontaktinfo och övrigt
Kursansvarig: Anders J Johansson, anders_j.johansson@eit.lth.se
Hemsida: http://www.eit.lth.se/kurs/etia06



