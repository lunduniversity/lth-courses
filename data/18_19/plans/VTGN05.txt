

Kursplan för
Grundvattenmodellering och föroreningstransport
Groundwater Modelling and Contaminant Transport
VTGN05, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Vattenresurshantering. 
Obligatorisk för: MWLU1
Valfri för: V4-vr, W4-vr
Undervisningsspråk: Kursen ges på engelska

Syfte
Kursen syftar till att tillämpa och fördjupa kunskaper,
färdigheter och förhållningssätt inom det breda fältet
hydrogeologi som stöd för att hantera komplexa
vattenförsörjnings-, avfallshanterings- och andra
samhällsbyggnadsfrågor på ett sätt som beaktar människors
behov och övergripande mål för utveckling av ett hållbart
samhälle. Grundvattenmodellering och föroreningstransport utgör
en av huvudkurserna vid en avslutande specialisering och
masterutbildning inom vattenresurshantering.

Mål
Kunskap och förståelse
För godkänd kurs skall studenten

ingående kunna utnyttja kunskaper om grundvattens och
markvattens uppträdande, förekomst, bildning och rörelse
samt kemiska och fysikaliska egenskaper vid analys av komplexa
hydrogeologiska problemställningar.
känna till principerna för några vanligt förekommande
utvärderings- och simuleringsprogram för grundvattenflöde,
akvifersegenskaper, hydrogeokemiska processer och
föroreningstransport.


Färdighet och förmåga
För godkänd kurs skall studenten

kunna genomföra tekniska utredningar och utvärderingar kring
frågeställningar omfattande hydrogeologi, grundvattenhydraulik,
grundvattenkemi, föroreningstransport och grundvattenskydd.
kunna använda utvärderings- och simuleringsprogram för
grundvattenflöde, akvifersegenskaper, hydrogeokemiska processer
och föroreningstransport.
kunna bedöma och muntligt och skriftligt presentera
hydrogeologiskt och hydrogeokemiskt relaterat utredningsmaterial
för tekniker, politiker och allmänhet.
visa förmåga att söka och värdera information med relevans
för grundvatten- och miljöfrågeställningar på ett självstyrt
och självständigt sätt.


Värderingsförmåga och förhållningssätt
För godkänd kurs skall studenten

visa prov på att ha antagit ett förhållningssätt som
betonar samverkan mellan olika fackmänniskor vid planering och
genomförande av projekt som berör grundvatten och förorening av
mark och grundvatten.
visa prov på att ha antagit ett förhållningssätt som
främjar samverkan mellan människor med olika bakgrund och
kompetens inom en projektgrupp.
visa tecken på att inse behovet av ett multidisciplinärt
förhållningssätt och samtidig värdering av geologiska,
hydrologiska, hydrauliska, kemiska, ekologiska, mänskliga och
andra förutsättningar vid behandling av problemställningar kring
grundvatten och miljö.


Kursinnehåll
Hydrogeologi. Grundvattnets uppträdande och rörelse i olika
akviferstyper. Flöden och flödesstyrande egenskaper.
Grundvattnets kvalitet. Kemiska jämvikter i grundvattnet.
Förorening av grundvatten och föroreningstransport.
Kvalitetsproblemområden, grundvattenförsurning.
Två mindre och två större obligatoriska
tillämpningsuppgifter/projektuppgifter efterliknande kvalificerade
konsultuppdrag. Inom uppgifterna får studenterna använda sina
teoretiska och praktiska kunskaper på komplexa grundvattenproblem
där grundvattentillgång, grundvattenkvalitet,
föroreningstransport och föroreningsrisk är huvudtema. Med
hjälp av modellerings- och simuleringsverktygen MODFLOW, SEEP2D
och MT3DMS inom GMS och PHREEQC får de modellera och beskriva
exempelvis natureffekter av förändrade grundvattenuttag i
kommunala vattentäkter, grundvattenavsänkningar i samband med
anläggningsarbeten, grundvattenkemiska effekter av läckage från
gruvavfallsupplag och infiltration av nederbörd med lågt pH.
Arbetet sker i grupper om två studenter med täta möjligheter
till lärarkonsultation, minst fyra timmar per enskild liten grupp
utöver åtta timmars schemalagd rådfrågning i större grupp.
Varje student ska arbeta med minst tre olika studenter vid de fyra
uppgifterna. Kamratgranskning vid två av uppgifterna. Skriftlig
redovisning av alla uppgifter och muntlig redovisning av minst en
uppgift samt opposition och diskussion
vid presentationsseminarier. Detaljerad skriftlig och muntlig
återkoppling från lärarna till varje grupp om två
studenter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Två mindre och två större obligatoriska projektuppgifter med skriftlig och muntlig redovisning. För godkända projektuppgifter krävs att de uppfyller ställda minimikrav vad avser såväl utformning och presentation som innehåll och bearbetning, hantering och värdering av information relaterad till hydrogeologi, hydrogeokemi, grundvattenmodellering och föroreningstransport. Prestationerna på projektuppgifterna viktas i förhållande till deras omfattning vid sättande av slutbetyg.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Projektuppgifter grundvattenströmning. 
Antal högskolepoäng: 4. Betygsskala: TH.  Prestationsbedömning: Bedömning av skriftlig rapport och muntlig presentation och opposition vid seminarium. 
Kod: 0215. Benämning: Projektuppgifter grundvattentransport och grundvattenkemi. 
Antal högskolepoäng: 3,5. Betygsskala: TH.  Prestationsbedömning: Bedömning av skriftlig rapport och muntlig presentation och opposition vid seminarium. 
Antagningsuppgifter
Förkunskapskrav:
VTGN10 Grundvattenteknik (alternativt minst 80% dokumenterad aktiv närvaro vid övningarna i VTGN10 Grundvattenteknik)


Begränsat antal platser: Nej
Kurslitteratur

Fetter, C W: Applied Hydrogeology, Fourth edition. Prentice Hall , 2001, ISBN: 0130882399 or 0131226878.
Svensson, C: Groundwater chemistry, Compendium. Teknisk geologi, LTH , 2012.
Uppdragsbeskrivningar för projektuppgifter. Utdrag ur böcker och särtryck.


Kontaktinfo och övrigt
Kursansvarig: Universitetslektor Gerhard Barmen, Gerhard.Barmen@tg.lth.se
Hemsida: http://www.tg.lth.se/grundutbildning/kurser/
Övrig information: Kursen ges på engelska.



