

Kursplan för
Passivhus - integrering av termiska aspekter och fuktsäkerhet
Passive House - Integrating Thermal and Moisture Issues
AEBN10, 15 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Energi- och miljöeffektiva byggnader. 
Obligatorisk för: MEMB1
Undervisningsspråk: Kursen ges på engelska

Syfte
Syftet med denna tillämpade kurs är att:

undersöka passivhuskonceptets principer samt konkret tillämpa
och prova integrationen av dessa principer i projekt med
fallstudier med ett holistiskt angreppssätt som omfattar
byggnadsteknik, byggnadsfysik och installationsteknik;
utforska termiska och klimatmässiga möjligheter och
begränsningar som ett styrmedel för utveckling av tekniska och
arkitektoniska lösningar i fallstudieprojekt;
kunna tillämpa professionella beräkningsverktyg (dator,
hand- och överslagsmässiga beräkningar), som studerats i
teoretiska kurser, för energibalans, termisk komfort och
fuktsäkerhet. Dessa verktyg kommer att användas för att stödja
designprocessen och ge underlag för goda designbeslut;
kunna presentera passivhus och -strategier grafiskt och med
stöd av data (resultat från simuleringar eller
handberäkningar) på ett relevant sätt.


Mål
Kunskap och förståelse
För godkänd kurs skall studenten

förstå och redogöra för byggnadens funktion som klimatiskt
system;
kunna beskriva och kritiskt diskutera passivhuskonceptet, dess
principer, kvaliteter och huvudsakliga tekniska lösningar och
därvid använda korrekt terminologi;
kunna identifiera och diskutera vilka delar som är kritiska i
lågenergibostäder utifrån fukt-, energi- och
innemiljöperspektiv i relation till byggnadens utformning,
placering, materialegenskaper, systemval, detaljeringsgrad
etc.


Färdighet och förmåga
För godkänd kurs skall studenten

utforma en hållbar och energieffektiv byggnad bestående av
integrerade delar av byggnadssystem, -material och installationer,
genom att använda ett integrerat angreppssätt och även ta
hänsyn till den enskilde användarens behov;
visa förmåga att studera, analysera, transformera och
presentera ett bostadshus baserat på passivhuskonceptet anpassat
för ett kallt klimat;
kunna föreslå ekonomiskt relevanta tekniska lösningar med
helhetssyn för bostäder i kalla klimat utifrån
passivhuskonceptet beaktande energi, fukt och
innemiljöaspekter;
kunna använda verktyg, energisimuleringar, fuktberäkningar
och handberäkningar för att kunna analysera effekterna av
föreslagna lösningar och därvid ge vägledning för beslut om
utformning;
kommunicera passivhuskonceptet såväl muntligt, skriftligt som
grafiskt och därvid använda rätt terminologi;
tillämpa fuktsäkerhetsprojekteringsmetodik i utformningen av
ett helt bostadshus;
kunna beskriva hur olika uppvärmningssystem i byggnader kan
utformas.


Värderingsförmåga och förhållningssätt
För godkänd kurs skall studenten

kunna välja en lämplig, adekvat integrerad lösning som
innebär mycket låg energianvändning i ett bostadsprojekt i ett
kallt klimat;
visa förmåga att diskutera kritiskt och motivera valda
lösningar med användande av rätt terminologi och med
faktabaserade argument;
kunna diskutera aktuella tekniska och forskningsmässiga
trender och utmaningar för passivhus i Sverige;
kunna analysera kritiskt och värdera tekniska lösningar
baserat på funktion, tillfredsställande inomhusklimat,
energieffektivitet och fuktsäkerhet;
formulera relevanta tekniska utmaningar och framtida
utvecklingsmöjligheter för passivhus i Sverige.


Kursinnehåll
Passivhus har definierats som byggnader som i ett
centraleuropeiskt klimat har ett minimalt energibehov för
uppvärmning och därför inte behöver ett traditionellt
värmesystem. Sådana hus kan hållas varma "passivt" genom att man
huvudsakligen använder existerande interna värmekällor,
solenergi genom fönster och genom återvinning av värme.
Utformningen av passivhus skall vara en integrerad del av den
arkitektoniska processen. konceptet har mestadels tillämpats vid
nybyggande, men har också använts vid renoveringar.
Kursen är en avancerad tillämpad kurs om passivhuskonceptet,
principer och strategier, med speciell fokus på bostäder
(principer för passivdesign, praktiska konsekvenser av olika
designprinciper, integrerad design, byggnadsmaterial lämpliga för
passiv solenergi med mera).
Studenterna skall utforma ett passivt bostadsradhus som tar i
beaktande energieffektivitet, hållbarhet, termisk komfort och
fuktsäkerhet. Innehållet innefattar kvalitativa och kvantitativa
metoder för att uppnå långsiktiga hållbara lösningar.
Uppgiften baseras på de två teoretiska kurserna "AEBF10
Energianvänding och termisk komfort i byggnader" samt "VBFF05
Fuktsäkerhetsprojektering".
En rapport skall lämnas in i slutet av kursen. Resultaten skall
presenteras muntligt och bli kritiskt granskade av andra
studenter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Aktivt deltagande och närvaro vid föreläsningar, övningar, grupparbeten och presentationer m.m. är obligatoriskt. Slutbetyg baseras till 70% på en skriftlig rapport och till 20% på muntlig redovisning och till 10% på opposition på annans arbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Inlämnade övningsuppgifter i kurserna AEBF10 Energianvändning och termisk komfort i byggnader samt VBFF05 Fuktsäkerhetsprojektering


Begränsat antal platser: Nej
Kurslitteratur

Till kursen finns tillgång till ett elektroniskt kursbibliotek via kurshemsidan.


Kontaktinfo och övrigt
Kursansvarig: Jouri Kanters, jouri.kanters@ebd.lth.se
Kursansvarig: Vahid Nik, vahid.nik@byggtek.lth.se
Hemsida: http://www.ebd.lth.se/master



