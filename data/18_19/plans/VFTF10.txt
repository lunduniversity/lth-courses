

Kursplan för
Fastighetsbildning
Real Property Formation
VFTF10, 15 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: L3
Undervisningsspråk: Kursen ges på svenska

Syfte
Kursen ger grundläggande kunskaper om fastighetsbildning (i vid
bemärkelse) i Sverige.

Mål
Kunskap och förståelse
För godkänd kurs skall studenten

behärska de centrala reglerna för bildande och ombildande av
fastigheter: nybildning, fastighetsreglering och servitut
kunna de grundläggande reglerna för inrättande, drift och
omprövning av gemensamhetsanläggningar
kunna de grundläggande reglerna för inrättande av
ledningsrätter
förstå myndighetsrollen vid fastighetsbildning
känna till angränsande lagstiftning av betydelse för
fastighetsbildning


Färdighet och förmåga
För godkänd kurs skall studenten

kunna använda de olika metoderna för fastighetsbildning som
instrument för att uppnå bästa resultat för
fastighetsindelningen
kunna presentera ett fastighetsbildningsbeslut


Värderingsförmåga och förhållningssätt
För godkänd kurs skall studenten

förstå fastighetsbegreppets ekonomiska och juridiska
betydelse och hur behoven av stabilitet och flexibilitet skall
balanseras


Kursinnehåll
Kursen omfattar fem huvudområden:

Myndigheternas roll
Frivillig fastighetsbildning
Tvångsvis fastighetsbildning
Fastighetssamverkan
Övrig markåtkomst

Kursen behandlar fastighetsbildning som juridisk och teknisk
åtgärd utifrån fastighetsägares, plan- och
lantmäterimyndigheters olika roller, samt Mark- och
miljödomstolarnas funktion.
Kursen tar upp nybildning av fastigheter både när parterna är
överens, avstyckning och sammanläggning, och när parterna
inte behöver vara överens, klyvning. Lämplighetsvillkoren i
fastighetsbildningslagen, plan- och bygglagen andra lagars
betydelse vid fastighetsbildning, samt kommunernas roll vid
fastighetsbildningen behandlas.
Fastighetsreglering med regler om marköverföring,
samfälligheter och servitut behandlas. Ett centralt ämne är i
vilken utsträckning dessa åtgärder kan genomföras mot
fastighetsägares vilja och vilken ersättning som skall betalas. I
detta avsnitt behandlas också ledningsrätt.
Fastighetssamverkan i form av gemensamhetsanläggningar
och samfällighetsföreningar, liksom de särskilda former som
används för jakt och fiske tas upp.
Kursen tar upp övrig markåtkomst så som exempelsvis
minerallagstifning och expropriation.
Kursen tar också upp andra fastighetsrättsliga ämnen, främst
äganderättsutredning och fastighetsbestämning, avtalsservitut,
tomträtter och arrenden, väg- och
järnvägslagstiftning, kommunalt VA samt förvärvslagarna.
Äldre fastighetsbildning och lagar av betydelse för dagens
fastighetsindelning behandlas.
Kursen innehåller två projekt gällande
lantmäteriförrättningar. Projekten genomförs i grupper om
normalt tre studenter per grupp. Det första projektet är inom
detaljplan och det andra projektet är utanför detaljplan.
Projektuppgifterna omfattar utredning, prövning och beslut samt
framtagande av beslutshandlingar (karta, beskrivning och
protokoll). Komplexiteten ökar i det andra projektet. Förutom den
skriftliga inlämningen av beslutshandlingarna sker redovisning av
det andra projektet även muntligt där gruppernas olika lösningar
diskuteras. Båda projekteten rättas och poängsätts och
efterföljds sedan av gruppvisa genomgångar.
Vid upprättandet av förrättningskartor används system för
bearbetning och presentation av geografisk information tillsammans
med annan fastighetsrelaterad information.
Kursen innehåller en studieresa som avser fastighetsbildning
rörande skog.
Inlärningsformer:

föreläsningar som introducerar moment, behandlar områden som
saknas i kurslitteraturen och visar hur kursen skrider framåt
seminarier där viktiga frågor diskuteras med väl förberedda
deltagare
projekt som ger träning i att genomföra en större
uppgift
övningar som ger praktiska och fördjupade kunskaper
litteraturstudier som ger kunskap om grundläggande begrepp,
lagar, regler och metoder


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker dels i grupp genom projekt, dels individuellt genom en skriftlig tentamen. Slutbetyget är en sammanvägning av projektet och tentamen. För slutbetyg på kursen krävs godkända seminarier och övningsuppgifter. Obligatorisk studieresa med övernattning. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Obligatoriskt projektarbete. 
Antal högskolepoäng: 4. Betygsskala: UG.  Prestationsbedömning: Godkänt projekt.  Delmomentet omfattar: Fastighetsbildning. 
Kod: 0213. Benämning: Tentamen Fastighetsbildning. 
Antal högskolepoäng: 11. Betygsskala: UG.  Prestationsbedömning: Skriftlig tentamen.  Delmomentet omfattar: Fastighetsbildning. 
Antagningsuppgifter
Förkunskapskrav:
VFTA01 Fastighetsteknik och fysisk planering


Förutsatta förkunskaper: VTVA01 Infrastrukturteknik, EXTF80 Geografisk informationsteknik, VFTF01 National- och företagsekonomi, VFTF05 Fastighetsvärdering.
Begränsat antal platser: Nej
Kursen överlappar följande kurser: VFT085
Kurslitteratur

Grauers F: Fastighetsköp. Juristförlaget i Lund.
Kalbro T: Markexploatering. Norstedts Juridik.
Ekbäck P. : Fastighetssamverkan för utförande, drift och förvaltning av gemensamma anläggningar, Särskilt om anläggningslagen och lagen om förvaltning av samfälligheter. KTH.
Lantmäteriets handböcker, FBL, AL, SFL, LL. Referenslitteratur.
Ekbäck P: Lagstiftning om ledningar, Särskilt om ledningsrättslagen. KTH.
Ekbäck P: Fastighetsbildning och fastighetsbestämning, Om fastighetsbildningslagen mm. KTH.
Sjödin E mfl: Markåtkomst och ersättning, För bebyggelse och infrastruktur. Nordstedts juridik.
Lagtext.


Kontaktinfo och övrigt
Kursansvarig: Universitetsadjunkt Fredrik Warnquist, fredrik.warnquist@lantm.lth.se
Hemsida: http://www.lantm.lth.se/utbildning/
Övrig information: Användning av fastighetsregistret kan förekomma. 



