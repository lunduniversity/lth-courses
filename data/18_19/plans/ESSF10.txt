

Kursplan för
Mätteknik
Electrical Measurements
ESSF10, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: E3
Valfri för: D4-dpd
Undervisningsspråk: Kursen ges på svenska

Syfte
Mätteknik kommer in inom i princip alla verksamhetsområden
för en civilingenjör. Det kan t.ex. röra sig om detaljerade
studier av signaler från nervceller i hjärnan, detektering av
ljus i optiska fiber eller övervakning av tillverkningen i en
processindustri. Framtagning av nya mätmetoder och givare sker i
en allt snabbare takt där utvecklingen inom inte minst
mikrosystemteknik-området spelar en stor roll.
Relation till andra kurser inom kurskedjan ESS000
Inom elektrotekniken innebär mätteknik detektering, registrering
och tolkning av signaler för analys av elektriska system. I kursen
Mätteknik utnyttjas byggblock som behandlas i de övriga kurserna
i elektrospåret för uppbyggnad av mätmetoder. Kursen ger en
djupare förståelse för de mätmetoder som redan använts eller
kommer att användas i övriga kurser.

Mål
Kunskap och förståelse
För godkänd kurs skall studenten

ha kunskap om olika mätmetoder och deras uppbyggnad för
mätning av spänning, ström, impedans, tid, frekvens och
frekvensspektra
ha förståelse för begränsningar hos mätmetoder och
inverkan av störningar för att undvika mätfel.


Färdighet och förmåga
För godkänd kurs skall studenten

kunna välja lämplig mätmetod och instrument i en given
mätuppgift samt utföra mätningar
ha fått erfarenhet av experimentellt arbete
kunna kommunicera resultat från laborativa experiment
skriftligen
tillägna sig och sovra i information ur ett större material,
t ex lärobok eller labmaterial, med begränsad läsanvisning.


Värderingsförmåga och förhållningssätt
För godkänd kurs skall studenten

Ha insett vikten av att kritiskt granska mätresultat för att
minimera risken för mätfel och feltolkning.


Kursinnehåll
Grundläggande mättekniska begrepp som belastning på
mätobjekt, inverkan av störningar, osäkerhet i mätningar och
kalibrering. Analoga och digitala oscilloskop, multimetern,
impedansmätning med brygg- och spänning/ström-metoder, tid- och
frekvensmätning med universalräknare, mätning av frekvensspektra
med spektrum- och FFT-analysator (FFT-Fast Fourier Transform).
Uppbyggnad av mätsystem.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Kursen tillämpar kontinuerlig examination i samband med laborationerna. För godkänd kurs krävs att man är godkänd på följande moment: Laborationer med tillhörande kontrollfrågor, Praktiskt prov, Laborationsrapporter, Granskning av laborationsrapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: ESS010, EITA35 eller ETE115, EITF90 eller ETIA01 Elektronik eller motsvarande.
Begränsat antal platser: Nej
Kursen överlappar följande kurser: EEM005, EEM006, EEM007, EEM011, EEM021, EEM022, EEM023, ESS070
Kurslitteratur

Carlsson, Johansson: Elektronisk mätteknik. Säljs på institutionen. Labkompendium.


Kontaktinfo och övrigt
Kursansvarig: Universitetslektor Johan Nilsson, johan.nilsson@bme.lth.se
Hemsida: http://www.bme.lth.se/
Övrig information: Kursen ingår som en del av ett större block av kurser (E-spåret). Se E-programmets hemsida för en detaljerad beskrivning av hela blocket.



