

Kursplan för
Portföljvalsteori
Portfolio Selection
EXTF35, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: I4
Undervisningsspråk: Kursen ges på engelska

Syfte
Syftet med kursen är att ge en genomgripande förståelse för
portföljval och investeringsanalys.

Mål
Kunskap och förståelse
För godkänd kurs skall studenten
uppvisa kunskaper i portföljvalsteori och investeringsanalys
med särskild fokus på:
· "mean-variance"-modellen, i synnerhet förmågan att
förklara och kritiskt värdera hur den optimala portföljen ser ut
med och utan en riskfri tillgång,
· faktormodeller, inklusive både modeller med ett index och
multifaktormodeller,
· jämviktsmodeller med tonvikt på
kapitaltillgångsprissättningsmodellen och
arbitrageprissättningsmodellen,
· hypotesen om effektiva marknader, framför allt kunskaper om
och förklaringar till avvikelser och hur test av ineffektivitet
kan göras med fallstudier,
· värderingsmodeller, inklusive både enperiods- och
flerperiodsmodeller med tillväxt,
utvärdering av portföljhantering genom "benchmarking" och
enparameterstekniker.

Färdighet och förmåga
För godkänd kurs skall studenten
ha uppvisat förmåga att självständigt:
· göra beräkningar för att konstruera en "mean-variance"
effektiv och optimal portfölj genom att använda lämpliga program
och empiriska data,
· göra beräkningar för att konstruera effektiva portföljer
med utgångspunkt i faktormodeller,
· göra beräkningar för att testa
jämviktsprissättningsmodeller som
kapitaltillgångsprissättningsmodellen,
.analysera och tolka resultaten av sitt eget självständiga
arbete.
.kommunicera resultat, analys och slutsatser av empiriska
finansiella undersökningar klart och entydigt till en publik som
inte är specialiserad inom området.

Värderingsförmåga och förhållningssätt
För godkänd kurs skall studenten
ha utvecklat förmåga att bedriva vidare studier i ämnet och
söka och utvärdera information med en häög grad av
självständighet samt ha utvecklat förmågan att individuellt
skriva en empiriskt orienterad uppsats.

Kursinnehåll
Kursen behandlar teoretisk och tillämpad portföljvalsanalys.
Ämnesområden som behandlas innefattar frågor som är relaterade
till "mean-variance"-teori, indexmodeller, jämvikts- och
arbitrageprissättningsmodeller, teorier om effektiva marknader
samt värdering och utvärdering av portföljhantering och
investeringsanalys. Kursen syftar till att träna studenter i att
använda datorprogram för att identifiera optimala portföljer
under olika föutsättningar på marknaden.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Undervisningen bestär av föreläsningar, diskussioner och datorövningar. Examinationen består av datorbaserade övningar och en skriftlig tentamen i slutet av kursen som täcker kurslitteraturen och föreläsningarna. För att bli godkänd på kursen måste studenten bli godkänd på varje del av examinationen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMS012 Matematisk statistik, allmän kurs eller FMSF45 Matematisk statistik, allmän kurs


Begränsat antal platser: Nej
Kursen överlappar följande kurser: NEKH81, NEKK11, TEK030
Kurslitteratur

Benninga, Simon (2008): "Financial Modeling", MIT Press, tredje upplagan.
Bodie, Zvi, Alex Kane  & Alan J. Marcus (2013): Investments and Portfolio Management, McGraw Hill, Global Edition 10:e utgåvan, ISBN 978-007-716114-9.
Kompletterande material.


Kontaktinfo och övrigt
Kursansvarig: Thomas Fischer, thomas.fischer@nek.lu.se
Hemsida: http://www.nek.lu.se/GU/GUB.asp
Övrig information: Kursen ges av Nationalekonomiska institutionen vid Ekonomihögskolan och samläses med NEKH81. Tentamenstid meddelas av kursläraren.



