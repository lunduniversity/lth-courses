

Kursplan för
Kontinuerliga system
Applied Mathematics
FMAN55, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: F2, Pi2
Valfri för: D4, E4, M4
Undervisningsspråk: Kursen ges på svenska

Syfte
Med ett kontinuerligt system menas inom ingenjörsvetenskaperna
ett system vars tillståndsrum beskrivs av en kontinuerlig familj
av parametrar. Kontinuerliga system uppträder ymnigt i fysik och
andra naturvetenskaper, inom mekanik-, elektro- och andra
teknikvetenskaper, inom ekonomiska vetenskaper etc. Kontinuerliga
system leder för sin beskrivning i allmänhet till partiella
differentialekvationer.
Ett syfte med kursen är att förmedla matematiska
verktyg, samt förmåga att använda dessa, för hela kedjan
modellbygge - analys - tolkning av lösningar för
partiella differentialekvationer som uppkommer för sådana
system. Ett annat syfte är det omvända: att genom att visa hur
en matematisk begreppsapparat som t ex Hilbertrum används i
konkreta tillämpningar lägga grunden för en matematisk
generalistkompetens användbar såväl i fortsatta studier som i
yrkesverksamhet. Ett syfte är också att studenten ska stifta
bekantskap med användning och användbarhet av datorhjälpmedel
för beräkning och simulering.

Mål
Kunskap och förståelse
För godkänd kurs skall studenten

kunna visa förmåga att formulera matematiska modeller för
fenomen inom värmeledning, diffusion, vågutbredning och
elektrostatik.


kunna visa förmåga att fysikaliskt tolka matematiska modeller
med olika randvillkor för de tre grundtyperna av partiella
differentialekvationer: värmeledningsekvationen, vågekvationen
och Laplace/Poissons ekvation, samt att förstå karaktären av
deras lösningar.


kunna visa förmåga att använda spektralmetoder (Fourier) och
källfunktionsmetoder (Green) för att lösa problem för de tre
grundtyperna av ekvationer i några enkla geometrier.


kunna visa förmåga att tolka funktioner som abstrakta
vektorer i ett Hilbertrum, och att för funktioner använda begrepp
som norm, avstånd och skalärprodukt.


kunna visa förmåga att avgöra om en operator är symmetrisk
och förmåga att identifiera Sturm-Liouvilleoperatorer.


kunna visa förmåga att bestämma egenfunktioner och
egenvärden för några typer av Sturm-Liouvilleoperatorer, i
synnerhet sådana som är förknippade med Laplaceoperatorn i en,
två och tre dimensioner.


kunna visa förmåga att beskriva projektionsformeln och
använda den för att lösa minsta kvadrat-problem.


ha viss erfarenhet  och förståelse av användning av
matematiska och numeriska datorprogram för att lösa  problem med
anknytning till kursen.


Färdighet och förmåga
För godkänd kurs skall studenten

kunna visa förmåga att självständigt välja lämpliga
metoder för att lösa de tre grundtyperna av partiella
differentialekvationer och att genomföra lösningen av dessa i
huvudsak korrekt.


kunna visa förmåga att använda teoretiska verktyg från
områden som Hilbertrum, speciella funktioner, distributionsteori,
Fourier- och Laplacetransformationer samt Greenfunktioner vid
lösning av de tre grundtyperna av partiella
differentialekvationerna i enkla geometrier.


i samband med problemlösning kunna visa förmåga att
integrera kunskaper från de olika delarna i kursen.


med adekvat terminologi, väl strukturerat och
logiskt sammanhängande kunna redogöra för lösningen till
matematiska problem inom kursens ram.


Kursinnehåll
Fysikaliska modeller. Fouriers metod, serieutvecklingar och
integraltransformer. Greenfunktioner. Vågutbredning. Funktionsrum
och funktionsnormer. Hilbertrum. Sturm-Liouvilleoperatorer och
deras egenvärden och egenfunktioner, speciellt Laplaceoperatorn
med enkla randvillkor för enkla områden. Speciella funktioner,
tex Bessel, Legendre, klotytefunktioner. Distributioner.
Fouriertransform, Laplacetransform. Något om numerisk lösning av
partiella differentialekvationer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt prov omfattande teori och problem. Datorlaborationer. Via ett frivilligt skriftligt prov efter den första halvan av kursen ges studenterna möjlighet att få bonus att räkna med vid den slutliga tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Kontinuerliga system. 
Antal högskolepoäng: 7,5. Betygsskala: TH. 
Kod: 0217. Benämning: Laborationer. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
FMAB20 Linjär algebra och dessutom 6 hp av FMAB30/FMAB35 Flerdimensionell analys


Förutsatta förkunskaper: FMAF05 System och transformer.
Begränsat antal platser: Nej
Kursen överlappar följande kurser: FMAF15, FMA020, FMA022, FMFF15, FMA021
Kurslitteratur

Sparr, G & Sparr, A: Kontinuerliga system. Studentlitteratur, 2000, ISBN: 91-44-01355-8.
Sparr, G & Sparr, A: Kontinuerliga system., Övningsbok. Studentlitteratur, 2000, ISBN: 91-44-01234-9. Helst 2006 års tryckning.
Matematikcentrum: Laborationshandledningar. Distribueras av institutionen.


Kontaktinfo och övrigt
Studierektor: Studierektor Anders Holst, Studierektor@math.lth.se
Lärare: Pelle Pettersson, pelle@maths.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/kontsys/
Övrig information: Eventuell bonus från det frivilliga skriftliga provet mitt i kursen gäller vid ordinarie tentamen samt under de båda närmast därpå följande omtentamensperioderna.  Man kan delta i följande års frivilliga prov för att försöka få ny bonus.
Bonusen kan enbart användas för att höja ett underkänt resultat till godkänt, inte för att höja betyget tre till överbetyg.



