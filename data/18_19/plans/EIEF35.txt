

Kursplan för
Elektroteknikens grunder
Electrical Engineering, Basic Course
EIEF35, 9 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Teknik. 
Obligatorisk för: M3, MD3
Undervisningsspråk: Kursen ges på svenska

Syfte
Civilingenjörer inom maskinteknik behöver kunna mer
elektroteknik idag än någonsin tidigare. Nästan alla produkter,
processer och system involverar t.ex. elektrisk mätning,
signalbehandling – analog och digital, elektrisk och
elektromekanisk energiomvandling – kraftelektronik och elmotorer.
För att kunna konstruera och använda sådan teknik krävs
givetvis kunskaper i elektroteknik. Syftet med denna kurs är att
ge en bred kunskap om alltifrån ohms lag till datorbaserad
styrning av servomotorer.

Mål
Kunskap och förståelse
För godkänd kurs skall studenten
enskilt och skriftligt kunna
 

använda den grundläggande teorin för lik- och
växelströmskretsar,
analysera grundläggande kopplingar inom analog och digital
elektronik,
beskriva och lösa mättekniska problemställningar, inklusive
givare för fysikaliska signaler,
förklara principerna för elektriska maskiner i industriella
drivsystem och principerna för hur dessa kan styras,
förklara och använda begreppen Boolesk algebra, digitala
kombinatoriska system och tillståndsautomater samt tillämpa detta
på industriella digitala styrsystem,
förklara mikrodatorers uppbyggnad och grundprinciperna för
deras programmering.


Färdighet och förmåga
För godkänd kurs skall studenten
kunna
 

konstruera och implementera enklare kopplingar med
signalelektronik, t.ex. göra en operationsförstärkarkoppling
för anpassning av en givarsignal till en styrdator,
implementera mätningar av icke elektriska storheter, och
överföra dessa till elektriska signaler,
välja och anpassa industriella drivsystem för en given
tillämpning,
utföra enklare automationsuppgifter med PLC-system.


Kursinnehåll
Likström: Ström, spänning, resistans. Ohms och
Kirchhoffs lagar. Elektrisk energi, effekt och verkningsgrad.
Praktiska kretsberäkningar.
Växelström: Mätmetoder, tidsplan och frekvensplan, j
omega-metoden. Trefas. Aktiv, reaktiv, skenbar effekt och
effektfaktor.
Elektronik: Diod, likriktare, transistorn som switch,
OP-förstärkare, Bodediagram.
Digitalteknik: Binära talsystemet, Boolesk algebra,
tillståndsbegreppet, programmerbara kretsar. Mikrodatorn. Styrning
med PLC.
Elektriska maskiner och kraftelektronik: Industriella
drivsystem: Elektromagnetisk kraftverkan, grundläggande om
elektriska maskiner, kraftelektroniska komponenter och kopplingar,
reglering.
Mätteknik: Sensorer. Mätning av elektriska och
icke-elektriska storheter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkända laborationer inklusive förberedelseuppgifter samt två skriftliga deltentamina. Stoff från den första deltentamen kan förekomma även på den andra. Betyget på kursen baseras på en sammanvägning av resultatet på de två deltentamina.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Elektroteknik, deltentamen 1. 
Antal högskolepoäng: 4. Betygsskala: TH.  Prestationsbedömning: Skriftlig tentamen med tre deluppgifter. 
Kod: 0217. Benämning: Elektroteknik, deltentamen 2. 
Antal högskolepoäng: 5. Betygsskala: TH.  Prestationsbedömning: Skriftlig tentamen med tre deluppgifter. 
Kod: 0317. Benämning: Laboration. 
Antal högskolepoäng: 0. Betygsskala: UG. 
Kod: 0417. Benämning: Laborationsförberedelse. 
Antal högskolepoäng: 0. Betygsskala: UG. 
Antagningsuppgifter
Förutsatta förkunskaper: FMAA01 Endimensionell analys, FAF260/FAFA80 Tillämpad vågrörelselära.
Begränsat antal platser: Nej
Kursen överlappar följande kurser: MIE012, MIE011, MIE030
Kurslitteratur

ISBN: 978-981-4577-41-0. Rizzoni, G. 
Principles and Applications of Electrical Engineering, 6:th edition. 
McGraw-Hill.
Övningskompendium. Laborationer nedladdningsbara från kursens hemsida.


Kontaktinfo och övrigt
Kursansvarig: Tekn dr Johan Björnstedt, Johan.Bjornstedt@iea.lth.se
Hemsida: http://www.iea.lth.se/etg



