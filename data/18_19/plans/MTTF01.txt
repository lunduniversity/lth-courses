

Kursplan för
Logistik
Logistics
MTTF01, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Huvudområde: Teknik. 
Obligatorisk för: I2, M2
Valfri för: E4-pla, MD4, Pi4
Undervisningsspråk: Kursen ges på svenska

Syfte
Kursen ger grundläggande kunskaper om ämnesområdet logistik,
dvs. planering, organisering och styrning av alla aktiviteter i
materialflödet, från råmaterialanskaffning till slutlig
konsumtion och returflöden av framställd produkt, och som syftar
till att tillfredställa kunders och övriga intressenters behov
och önskemål, dvs. ge god kundservice, låga kostnader, låg
kapitalbindning och små negativa miljökonsekvenser. Kursen
kommer främst att fokusera på hur man skapar effektiva flöden
genom ett företags logistiksystem, d.v.s. materialflödet från
leverantör, genom företaget och till kund. Den skall även ge en
orientering om det därtill hörande informationsflödet, och ge en
förståelse för hur logistiken kan påverka ett företags
resultat och lönsamhet. Kursen skall vidare ge viss färdighet i
att analysera, utforma och välja logistiksystem för
företaget.

Mål
Kunskap och förståelse
För godkänd kurs skall studenten

ha tillägnat sig en helhetssyn på logistik och
logistiksystemet
ha tillägnat sig kunskap om logistikens roll i företaget med
fokus på såväl strukturella som operationella frågor
kunna självständigt redogöra på detaljnivå för viktiga
logistiska begrepp
kunna självständigt använda vanliga logistiska metoder och
modeller


Färdighet och förmåga
För godkänd kurs skall studenten

ha förmåga att identifiera, beskriva och analysera material-
och informationsflödet inom företaget
ha grundläggande färdigheter i att analysera och värdera hur
logistiska förändringar påverkar företagets lönsamhet
ha fått ett självförtroende och en sådan insikt i området
att grunderna inom logistiken behärskas
ha fått en sådan överblick att fördjupning inom
logistikområdet kan väljas
ha fått en medvetenhet om logistikens möjligheter
ha använt en ingenjörsmässig metodik som används vid
analys av logistiksystemet
muntligen och skriftligen kunna redogöra för samt diskutera
sina och andras analyser


Värderingsförmåga och förhållningssätt
För godkänd kurs skall studenten
använda kritiskt och kreativt tänkande och, förhoppningsvis,
få ett bestående intresse av logistik. Studenten ska ha
tillägnat sig ett ingenjörsmässigt förhållningssätt till
företags logistiska utmaningar och möjligheter.

Kursinnehåll
Kursen ska ge en grundläggande förståelse för logistikämnet
och ska förmedla kunskap i syfte att effektivisera logistiken.
Kursen består av fyra delar: Ämnesområdet logistik,
Logistiksystemets mål, Logistiksystemets strukturer och Styrning
av logistiksystemet. Den första delen innehåller logistikens
utgångspunkter, definierar logistiksystemet och materialflödet.
Del två tar upp logistiksystemets målsättningar, dvs. god
kundservice, låga logistikkostnader och kapitalbindning och små
negativa miljökonsekvenser. Del tre behandlar,
materialförsörjning, produktion och distribution ur ett
logistikperspektiv. Del fyra behandlar kundorder- och
prognosprocesser, materialstyrning, transportplanering och
materialanskaffning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Examinerande inlämningsuppgift eller annan uppgift förekommer. Obligatorisk närvaro kan förekomma i vissa moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Godkänd tentamen. 
Kod: 0217. Benämning: Inlämningsuppgifter. 
Antal högskolepoäng: 1. Betygsskala: UG.  Prestationsbedömning: Godkända inlämningsuppgifter. 
Antagningsuppgifter
Förutsatta förkunskaper: MIO012/MIOA01 Industriell ekonomi AK eller motsvarande.
Begränsat antal platser: Nej
Kursen överlappar följande kurser: MTT105, MTT202, MTTN01
Kurslitteratur

Jonsson & Mattsson: Logistik-läran om effektiva materialflöden. Studentlitteratur, 2016, ISBN:  ISBN: 978-91-44-11077-6.


Kontaktinfo och övrigt
Kursansvarig: Universitetsadjunkt Eva Berg, eva.berg@tlog.lth.se
Hemsida: http://www.tlog.lth.se
Övrig information: Kursen får ej kombineras med MTTN01, Logistik i byggprocessen.



