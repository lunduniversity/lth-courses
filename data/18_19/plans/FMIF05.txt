

Kursplan för
Miljö och management
Environmental Management
FMIF05, 12 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: W3
Undervisningsspråk: Kursen ges på svenska

Syfte
Kursen syfte är att ge den studerande kunskaper om
miljöarbetet inom företag och i samhället samt att stimulera
till diskussion och eftertanke kring styrkor och svagheter hos
olika styrmedel och verktyg. Utöver det skall den studerande
tränas i kritiskt tänkande, problemformulering samt skriftlig och
muntlig kommunikation.

Mål
Kunskap och förståelse
För godkänd kurs skall studenten

Kunna redogöra för miljöarbete inkluderande olika
miljöverktyg, deras möjligheter och begränsningar.
Kunna redogöra för grundläggande miljöekonomiska begrepp
och styrmedel
Kunna diskutera grundläggande begrepp i miljörätt i praktisk
tillämpning
Kunna diskutera sambanden mellan olika globala miljöproblem
och de nationella miljömålen och ”det praktiska”
miljöarbetet.
Kunna diskutera olika aspekter på begreppet hållbar
utveckling samt relatera begreppet till olika miljöverktyg.


Färdighet och förmåga
För godkänd kurs skall studenten

Kunna formulera en problemställning som följs upp i en analys
på en relativt avancerad nivå.
Kunna skriva en välstrukturerad uppsats med korrekt käll- och
språkhantering samt kunna opponera muntligt
Självständigt kunna söka och kritiskt värdera litteratur
för uppsatsen.


Värderingsförmåga och förhållningssätt
För godkänd kurs skall studenten

Kritiskt kunna granska styrkor och svagheter hos ett
miljöverktyg


Kursinnehåll
Kursen belyser för miljöfrågorna grundläggande begrepp och
principer. Kursen belyser också ekonomiska och administrativa
styrmedel samt olika miljöverktyg inklusive deras för- och
nackdelar. Exempel på miljöverktyg är lagstiftning,
livscykelanalys, miljökonsekvensbeskrivning, miljöledningssystem,
miljömärkning samt handel med utsläppsrätter.
I kursen ingår även en inlämningsuppgift i miljörätt,
vilken ger en insikt i den legala hanteringen av ett miljöärende.
Det ingår även en uppsats innebärande en kritisk granskning och
analys av ett "miljöverktyg" - dels politiskt bestämda styrmedel,
dels metoder och verktyg använda inom näringslivet. I uppsatsen
ingår även en reflektion över kopplingen mellan "verktyget" och
hållbar utveckling.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd projektuppgift i miljörätt, godkänd uppsats inklusive aktivt deltagande på seminariet och inlämnad skriftlig opposition/egenreflektion samt skriftlig tentamen. Närvaro på den obligatoriska föreläsningen. Slutbetyget baseras till 40% på uppsatsbetyget och till 60% på betyget på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Uppsats. 
Antal högskolepoäng: 5. Betygsskala: UG.  Prestationsbedömning: Godkänd uppsats inklusive opposition 
Kod: 0214. Benämning: Tentamen och miljörättsprojekt. 
Antal högskolepoäng: 7. Betygsskala: UG.  Prestationsbedömning: Godkänd skriftlig tentamen och miljörättsprojekt 
Antagningsuppgifter
Begränsat antal platser: Nej
Kursen överlappar följande kurser: FMI065, FMIF01, FMIF15, FMI031, FMIA01, FMIF10, FMIF20, FMIF35, FMIF45, FMIF50
Kurslitteratur

Ammenberg, J: Miljömanagement. Studentlitteratur. Senaste upplaga.
Pihl, H: Miljöekonomi för en hållbar utveckling. SNS förlag, Stockholm. Senaste upplaga.
Miljömålen. Årlig uppföljning av Sveriges miljökvalitetsmål och etappmål. Naturvårdsverket. Senaste upplaga.
Tillståndsprövning och anmälan avseende miljöfarlig verksamhet, handbok 2003:5. Naturvårdsverket.
Innevarande läsår används ovanstående kurslitteratur. På grund av områdets snabba utveckling kan litteraturen komma att ändras.


Kontaktinfo och övrigt
Kursansvarig: Eva Leire, eva.leire@miljo.lth.se
Hemsida: http://miljo.lth.se
Övrig information: Undervisningsformer: föreläsningar, uppsats i grupp under handledning, projektuppgift i grupp, redovisningsseminarier.



