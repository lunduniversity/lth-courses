

Kursplan för
Svenska för utbytesstudenter, nivå 1
Swedish for Exchange Students, Level 1
EXTA24, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Undervisningsspråk: Kursen ges på svenska

Syfte
Svenska för utbytesstudenter: Nivå 1

Mål
Kunskap och förståelse
För godkänd kurs skall studenten

kunna redogöra för ett fåtal mycket enkla grammatiska
strukturer och satsmönster inom en inlärd repertoar
kunna beskriva några enstaka kulturella aspekter av det
svenska samhället, t.ex. några enstaka traditioner


Färdighet och förmåga
För godkänd kurs skall studenten

kunna ställa och besvara enkla frågor muntligt samt avge och
bemöta enkla påståenden inom välkända områden (muntlig
färdighet)
kunna skriva mycket korta texter med  enkla fraser och
meningar om t.ex.  familjen, bostadsförhållanden eller
utbildningsbakgrund (skriftlig färdighet)
kunna följa med i och sammanfatta långsamt och tydligt tal
(hörförståelse)
kunna läsa och återge korta enkla texter innehållande
högfrekventa ord, inbegripet vissa gemensamma internationella ord
(läsförståelse)

 

Värderingsförmåga och förhållningssätt
För godkänd kurs skall studenten

kunna identifiera sitt behov av ytterligare kunskaper och
färdigheter i ämnet.


Kursinnehåll
Kursen innehåller undervisning och praktiska övningar i svensk
språkfärdighet. Svenska språkets ordförråd, uttal och
meningsbyggnad behandlas. Textarbete och muntliga övningar
ingår.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen examineras genom en skriftlig och en muntlig tentamen vid kursens slut.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
För tillträde till kursen krävs grundläggande högskolebehörighet med undantag för svenska. 


Begränsat antal platser: Nej
Kursen överlappar följande kurser: SVEE11
Kurslitteratur

Levy Scherrer, Paula och Lindemalm, Karl: Rivstart - A1+A2, Textbok. Natur och kultur, 2008, ISBN: 9789127666856.
Levy Scherrer, Paula och Lindemalm, Karl: Rivstart - A1+A2, Övningsbok. Natur och kultur, 2008, ISBN: 9789127666863. www.nok.se/rivstart (kap. 1 - 10) - övningar och ordlista.
Referenslitteratur Ordbok, Lexin http://lexin.nada.kth.se/lexin/ Kompendier/övrigt material enligt anvisningar från läraren.


Kontaktinfo och övrigt
Studierektor: Lena Larsson, Lena.Larsson@nordlund.lu.se
Hemsida: http://www.sol.lu.se/utbildning/kursutbud//kurs/SVEE01
Övrig information: Kursen söks internt av utbytesstudenter vid Lunds universitet. 



