

Kursplan för
Linjär och logistisk regression
Linear and Logistic Regression
FMSN30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: BME4, D4, F4, I4, L4-fe, M4, Pi4-biek
Undervisningsspråk: Kursen ges på engelska

Syfte
Regression handlar om att modellera hur en egenskap (längd,
vikt, pris, koncentration, etc) samvarierar med en eller flera
andra egenskaper (kön, boyta, omsättning, temperatur, etc).
Linjär regression introduceras i grundkursen i matematisk
statistik men här fyller vi på med, bl.a., "hur kontrollerar jag
om modellen passar till data", "vad gör jag om den inte passar",
"hur osäker är den" och "hur använder jag den för att dra
slutsatser om verkligheten".
När man t.ex. gjort en enkätundersökning där folk kan svara
ja/nej eller lite/lagom/mycket eller bil/cykel/buss eller något
annat kategoriindelat kan man inte använda linjär regression.
Då behövs logistisk regression istället. Andra halvan av kursen
handlar om detta.
Om man har ett eget datamaterial som lämpar sig för linjär
eller logistisk regression kan man få analysera detta som en del
av projektet.

Mål
Kunskap och förståelse
För godkänd kurs skall studenten

Beskriva skillnaderna mellan kontinuerliga och diskreta data
och vilka konsekvenser detta får för valet av statistisk
modell,
Redogöra för principerna bakom olika
skattningsprinciper,
Beskriva de statistiska egenskaperna hos sådana skattningar
som förekommer i regressionsanalys,
Tolka regressionssamband i termer av betingade
fördelningar,
Förklara begreppen odds och oddskvot och beskriva deras
samband med sannolikheter och med logistisk regression.


Färdighet och förmåga
För godkänd kurs skall studenten

Ställa upp en multipel linjär regressionsmodell för ett
konkret problem,
Ställa upp en multipel logistisk regressionsmodell för ett
konkret problem,
Skatta parametrarna i regressionsmodellen och tolka dem,
Validera modellens giltighet och göra lämpliga modifieringar
av modellen,
Använda den framtagna modellen för prediktion,
Använda något statistiskt datorprogram för att analysera
regressionsdata och tolka resultaten,
Redovisa analys av och slutsatser från ett praktiskt problem i
en skriftlig rapport samt presentera dessa muntligt.


Värderingsförmåga och förhållningssätt
För godkänd kurs skall studenten

Alltid kontrollera förutsättningarna innan han/hon ansätter
en regressionsmodell,
Värdera rimligheten i en genomförd studie,
Reflektera över den valda modellens och skattningsmetodens
begränsningar samt möjliga alternativa lösningsmetoder.


Kursinnehåll
Minsta-kvadrat- och maximum-likelihood-metoden; Oddskvoter;
Multipel linjär och logistisk regression; Matrisformulering;
Metoder för modellvalidering, residualer, outliers, inflytelserika
observationer, multikolinjäritet, variabeltransformationer; Val av
regressorer, Ftest, likelihood-kvot-test; Konfidensintervall och
prediktion. Något om korrelerade fel, poissonregression samt
multinomial och ordinal logistisk regression.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig och muntlig projektredovisning, kamratgranskning av projekt samt muntlig tentamen.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 3. Betygsskala: TH.  Prestationsbedömning: Muntlig tentamen. 
Kod: 0217. Benämning: Projekt 1. 
Antal högskolepoäng: 1,5. Betygsskala: UG.  Prestationsbedömning: Skriftlig projektrapport och kamratgranskning  Delmomentet omfattar: Linjär regression 
Kod: 0317. Benämning: Projekt 2. 
Antal högskolepoäng: 1,5. Betygsskala: UG.  Prestationsbedömning: Skriftlig projektrapport och kamratgranskning  Delmomentet omfattar: Logistisk regression 
Kod: 0417. Benämning: Projekt 3. 
Antal högskolepoäng: 1. Betygsskala: UG.  Prestationsbedömning: Muntlig projektredovisning  Delmomentet omfattar: Andra regressionsmodeller 
Kod: 0517. Benämning: Laborationer. 
Antal högskolepoäng: 0,5. Betygsskala: UG.  Prestationsbedömning: Datorlaborationer 
Antagningsuppgifter
Förkunskapskrav:
FMSF20 Matematisk statistik, allmän kurs eller FMSF25 Matematisk statistik - kompletterande projekt eller FMSF45 Matematisk statistik, allmän kurs eller FMSF50 Matematisk statistik, allmän kurs eller FMSF55 Matematisk statistik, allmän kurs eller FMSF70 Matematisk statistik eller FMSF75 Matematisk statistik, allmän kurs


Begränsat antal platser: Nej
Kursen överlappar följande kurser: MASM22, FMSN40
Kurslitteratur

Rawlings, J.O., Pantula, S.G., Dickey, D.A.: Applied Regression Analysis - A Research Tool, 2ed. Springer, 1998, ISBN: 0-387-98454-2. Finns som e-bok.
Alan Agresti: An introduction to categorical data analysis, 2nd ed. Wiley, 2007. Finns som e-bok.


Kontaktinfo och övrigt
Studierektor: Anna Lindgren, studierektor@matstat.lu.se
Hemsida: http://www.maths.lth.se/matstat/kurser/masm22/
Övrig information: Kursen ges även på naturvetenskaplig fakultet med kurskoden MASM22.



