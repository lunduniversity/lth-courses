

Kursplan för
Högpresterande datorgrafik
High Performance Computer Graphics
EDAN35, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Undervisningsspråk: Kursen ges på engelska

Syfte
Syftet med kursen är att studenterna skall få grundläggande
förståelse för tredimensionell grafik som använder
hårdvaruacceleratorer. Dessutom skall studenterna förstå hur
grafikalgoritmer och hårdvara fungerar och kunna tillämpa detta i
praktiken.

Mål
Kunskap och förståelse
För godkänd kurs skall studenten

kunna analysera grafikarkitekturer och kunna göra en hypotes
om hur en ny algoritm kan åstadkomma förbättringar
kunna beskriva grafikarkitekturer
ha kunskaper om aktuella APIer för grafiska
hårdvaruacceleratorer


Färdighet och förmåga
För godkänd kurs skall studenten

kunna implementera tredimensionella tillämpningar på
hårdvaruacceleratorer genom att använda existerande APIer
kunna designa, utveckla och som mjukvara implementera
algoritmer som är ämnade för grafikhårdvara
kunna bedöma och värdera grafikarkitekturer
kunna muntligt förklara lösningar på uppgifter


Värderingsförmåga och förhållningssätt
För godkänd kurs skall studenten

kunna leta upp information om algoritmer och kritiskt bedöma
dem, och därefter kunna implementera dem och testa om de ger goda
resultat


Kursinnehåll
Grafikarkitekturer, shaderprogrammering, APIer för grafik,
kantfunktioner, perspektivkorrekt interpolering, texturering,
cachning, filtrering, fixpunktmatematik, texturkompression,
prestandaanalys, antiviknings- och gallringsalgoritmer.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och obligatoriska uppgifter. För att få deltaga i tentamen måste de obligatoriska uppgifterna vara fullgjorda. Slutbetyg på kursen baseras på resultatet av den skriftliga tentamen (50%), laborationer(20%) och projekt(30%).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Tentamen. 
Antal högskolepoäng: 4. Betygsskala: TH.  Prestationsbedömning: För att få delta i tentamen krävs att de obligatoriska momenten är godkända. Slutbetyg på kursen baseras på resultatet av den skriftliga tentamen, laborationer och projekt.  Delmomentet omfattar: Tentamen. 
Kod: 0214. Benämning: Projekt. 
Antal högskolepoäng: 2. Betygsskala: TH.  Prestationsbedömning: För godkänt betyg krävs fullgjorda projekt. 
Kod: 0314. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: För godkänt betyg krävs fullgjorda laborationer.  Delmomentet omfattar: Laborationer 
Antagningsuppgifter
Förkunskapskrav:
EDA221/EDAF80 Datorgrafik


Begränsat antal platser: Nej
Kursen överlappar följande kurser: EDA075
Kurslitteratur

Publicerade papper av ledande forskare inom området.


Kontaktinfo och övrigt
Kursansvarig: Michael Doggett, Michael.Doggett@cs.lth.se
Hemsida: http://cs.lth.se/edan35



