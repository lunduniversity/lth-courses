

Kursplan för
Medicin för tekniker
Medicine for Engineers
BMEA01, 6 högskolepoäng, G1 (Grundnivå)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Undervisningsspråk: Kursen ges på svenska

Syfte
Kursen syftar till att ge en överblick över olika fält inom
medicinen, men är dock inte tänkt att vara heltäckande eller en
kortversion av läkarutbildningen! Kursen ges i form av
föreläsningar med inbjudna föreläsare, alla med mycket hög
kompetens (ibland världsledande) inom sina områden. Därigenom
ges också en god inblick i aktuella problem i forskningsfronten
för respektive ämne. Det är dessa föreläsningar som definierar
kursen. Ibland ger föreläsaren en vinkling åt teknologihållet
för att antingen visa hur teknologin löser ett visst problem,
eller möjligen hur det skulle kunna lösas. Vi anser att man bäst
tillgodoser sig kursen om man är i slutfasen på sin utbildning
så att man bättre kan relatera de presenterade medicinska
problemen till sin tekniska kompetens.

Mål
Kunskap och förståelse
För godkänd kurs skall studenten

tillägnat sig tillräckligt med grundläggande begrepp och
kunskaper att man kan beskriva idéer, problem och lösningar för
sakkunniga personer, i området.
identifiera grunddragen av kroppens uppbyggnad - i detalj inom
de fält som definieras av tillämpliga föreläsningar
förklara delar av kroppens fysiologi och patofysiologi
(funktion som frisk respektive sjuk)
beskriva olika former av diagnostiska och terapeutiska
metoder


Värderingsförmåga och förhållningssätt
För godkänd kurs skall studenten

kunna tillägna sig och sovra viktig information från
föreläsningar


Kursinnehåll
Medicinsk terminologi. Hjärta och kärl. Lungor. Öron, näsa
och hals. Klinisk kemi. Röntgenologi. AIDS. Cancer. Diabetes.
Gynekologi, graviditet och förlossning. Kardiologi.
Koagulationssjukdomar. Reumatologi. Urologi. Ögonsjukdomar.
Allmän kirurgi. Handkirurgi. Ortopedi. Neurokirurgi – tanke –
teknologi. Plastikkirurgi. Thoraxkirurgi. Vätskebalans och
anestesi. Klinisk farmakologi. Missbruk. Biomaterial. Teknologi
inom tandvården. Sjukvård med begränsade resurser.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig tentamen, samt minst 78 % närvaro på föreläsningarna (högst sex missade tillfällen). Som omtentamen kan muntlig tentamen ges.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 60
Urvalskriterier: Antal poäng som återstår till examen. 
Kursen kan ställas in: Om färre än 24 anmälda.
Kursen överlappar följande kurser: TNX006, GEMA55
Kurslitteratur

Kursen bygger som nämndes ovan på föreläsningar från inbjudna föreläsare. Kursen ser inte riktigt likadan ut från år till år, då ämnen kan komma till och andra falla bort. Således finns det ingen bok som täcker kursens innehåll. I några få fall delar föreläsaren ut anteckningar, men normalt får man räkna med att föra egna anteckningar under föreläsningen.


Kontaktinfo och övrigt
Lärare: Universitetslektor Tomas Jansson, tomas.jansson@med.lu.se
Kursansvarig: Universitetslektor Magnus Cinthio, magnus.cinthio@bme.lth.se
Hemsida: http://bme.lth.se/course-pages/medicin-foer-tekniker/medicin-foer-tekniker/
Övrig information: Föreläsningar på svenska under kvällstid på LTH.



