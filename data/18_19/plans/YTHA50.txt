

Kursplan för
Produktutveckling - förpackat och klart
Product Development - from Idea to Package
YTHA50, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning LIV
Beslutsdatum: 2018-03-22
Allmänna uppgifter
Fördjupning: Grundnivå, har mindre än 60 hp kurs/er på grundnivå som förkunskapskrav.
Obligatorisk för: YL2
Undervisningsspråk: Kursen ges på svenska

Syfte
Syftet är att belysa hur innovationsarbete och
produktutveckling inom olika typer av livsmedelsföretag går till.
Hela kedjan från idé till färdig produkt ska belysas, allt från
valet av råvaror till valet av förpackning och distribution,
liksom olika hjälpmedel som produktutvecklaren kan använda för
att optimera arbetet. Syftet är också att träna studenten i att
alltid väga in etik och miljö i produktutvecklingsarbetet.

Mål
Kunskap och förståelse
För godkänd kurs skall studenten

ha kunskap om hur produktutveckling/innovationsarbete går till
samt känna till hur en marknadsundersökning/produktlansering går
till
kunna definiera begreppet sensorik och sensorisk analys samt ha
kännedom om hur sensorik kan användas som ett hjälpmedel i
arbetet med produktutveckling och kvalitetskontroll
kunna definiera begreppet logistik, samt förstå hur ett
logistiskt tänkande hänger samman med annat, t ex val av
förpackning, förpackningens utformning, produktutveckling och
miljöpåverkan


Färdighet och förmåga
För godkänd kurs skall studenten

kunna medverka aktivt i arbetet med att planera och genomföra
olika typer av sensoriska test samt utvärdera resultaten
kunna medverka aktivt i en projektgrupp som har till syfte att
ta fram en ny produkt


Kursinnehåll
Att utveckla nya produkter och anpassa och förbättra gamla är
nödvändigt för alla företag. För att vara framgångsrikt
måste företaget tänka strategiskt och då krävs ett aktivt och
kreativt innovationstänkande och produktutvecklingsarbete.
Produktutveckling handlar mycket om att arbeta i projektgrupper
bestående av olika kompetenser. För livsmedelsteknikern gäller
att förstå vad som händer i livsmedlet om man ändrar i ett
recept eller i en tillverkningsanvisning. Livsmedelsteknikern ska
också kunna översätta nya trender och nya forskningsrön till
nya produkter som går att tillverka effektivt, lagra och som når
konsumenten med god kvalitet samtidigt som ett hållbart samhälle
hela tiden tas i beaktande.
För att effektivisera arbetet och säkerställa
produktkvaliteten är sensorik ett användbart hjälpmedel, andra
är genomtänkt försöksplanering och utvärdering av
resultat.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Två skriftliga tentamina, produktutvecklingsprojekt samt arrangera och utvärdera ett sensoriskt test. Under kursen anordnade gästföreläsningar, studiebesök och seminarier är obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Sensorisk analys. 
Antal högskolepoäng: 1. Betygsskala: UG.  Prestationsbedömning: Aktivt deltagande i gruppens arbete som består i att planera, genomföra, utvärdera och redovisa ett sensoriskt test. 
Kod: 0213. Benämning: Skriftlig tentamen 1. 
Antal högskolepoäng: 1,5. Betygsskala: UG.  Prestationsbedömning: Godkänd skriftlig tentamen enligt kursmålen för produktutvecklingsavsnittet. 
Kod: 0313. Benämning: Skriftlig tentamen 2. 
Antal högskolepoäng: 1,5. Betygsskala: UG.  Prestationsbedömning: Godkänd skriftlig tentamen enligt kursplanemålen för förpacknings- och sensorikavsnittet. 
Kod: 0413. Benämning: Projektuppgift skriftlig och muntlig- produktutveckling. 
Antal högskolepoäng: 3,5. Betygsskala: UG.  Prestationsbedömning: Aktivt deltagande under gruppuppgiftens gång samt godkänd inlämningsuppgift. 
Kod: 0513. Benämning: Studiebesök, gästföreläsningar och seminarier. 
Antal högskolepoäng: 0. Betygsskala: UG.  Prestationsbedömning: samtliga gästföreläsningar, studiebesök och seminarier 
Antagningsuppgifter
Förutsatta förkunskaper: YTHA30, YTHA35, YTHA40, YTHA45, ??019, ??020.
Begränsat antal platser: Nej
Kurslitteratur

Böcker.
Albinsson : Sensoriska tillämpningar inom industrin., SIK-rapport 791. 2009, ISBN: 978-91-7290-282-4. www.SIK.se.
Cooper, Robert: Winning at new products , create value through innovation. Basic Books, 2011, ISBN: 13:9780465025787.
Artiklar.
Artikelkompendium tillhandahålles av kursansvarig vid kursstart.
Internet.
Internetadresser till myndigheter och branschföreträdare delas ut vid kursstart.
Aktuell lagstiftning och vägledning till lagstiftningen rörande märkning och presentation av livsmedel, användandet av symboler, tillsatser samt förpackningsmaterial till livsmedel hämtas från Livsmedelsverkets hemsida www.slv.se.
Referenslitteratur.
Lundgren, Birgit: Handbok I sensorisk analys, SIK-rapport. Göteborg : Institutet för livsmedel och bioteknik, 1981, ISBN: 0436-2071. 198 s. www.SIK.se.
Hermansson: Skåneländska Gastronomiska Akademiens Skriftserie, nummer 3, Våra drycker. Carlsson bokförlag, 2000, ISBN: 91 7203 968 X.
Järrehult, Bengt: Applied Innovation Management, Managing Both Incremental and Radical Innovation Projects in Parallel. Innovation Management, 2011. www.innivationmanagement.se.


Kontaktinfo och övrigt
Kursansvarig: Charlott Håkansson, Charlott.Hakansson@food.lth.se
Hemsida: http://www.livsmedel.lth.se
Övrig information: Under kursen anordnade gästföreläsningar, studiebesök och seminarier är obligatoriska. Vid laga förhinder får studenten genomföra en uppgift med motsvarande innehåll.



