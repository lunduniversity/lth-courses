

Kursplan för
Fastighetsvärdering
Real Estate Appraisal
VFTF20, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: L3
Undervisningsspråk: Kursen ges på svenska

Syfte
Kursen i fastighetsvärdering skall främst ge de studerande de
ekonomiska kunskaper och färdigheter som är nödvändiga för att
bedöma fastigheters marknadsvärden. Det inbegriper framförallt
att förstå hur fastighetsvärden skapas och att förstå hur
dessa värden kan mätas.

Mål
Kunskap och förståelse
För godkänd kurs skall studenten

ha förståelse för grundläggande värdeteori för
fastigheter, såväl för äganderätt som för andra
nyttjanderätter som t.ex. bostadsrätt
ha förståelse för grundläggande teorier och metoder för
fastighetsvärdering
ha särskilt god kännedom om ortspris- och
avkastningsvärdering
ha grundläggande förståelse för hedonisk värdeteori och
hedonisk värderingsmetod
ha grundläggande kunskaper om systemet för
fastighetstaxering
ha kunskaper om hur det insitutitonella ramverket för svenska
fastighetsmarknad, särskilt bostäder, är utformat och hur det
påverkar fastighetspriser och hyror


Färdighet och förmåga
För godkänd kurs skall studenten

kunna värdera olika slag av fastigheter med hjälp av de
vanligaste metoderna för fastighetsvärdering.
kunna beskriva och diskutera i muntlig och skriftlig form
tillvägagångssättet vid värdering av fastighetsobjekt av olika
slag.
kunna söka och värdera information om värdet av olika
fastigheter
kunna utforma och skriva ett värderingsutlåtande på
lämpligt sätt
kunna resonera kring hur olika egenskaper hos en fastighet
påverkar dess värde


Värderingsförmåga och förhållningssätt
För godkänd kurs skall studenten

kunna kritiskt bedöma värdet av prisstatistik och annan
information som utgör underlag vid fastighetsvärdering
kunna kritiskt resonera runt sambandet mellan fastighetspriser
och det institutionella ramverket i form av lagstiftning och
politik


Kursinnehåll
Grunden i ämnet fastighetsekonomi är nationalekonomisk
pristeori för en marknadsekonomi med särskilt beaktande av
fastighetsmarknadens speciella förutsättningar. Detta utgör
också grunden för den här kursen i fastighetsvärdering.
Teori och metod för fastighetsvärdering utgör den centrala
delen i kursen. Tyngdpunkten ligger på ortsprismetoden och
avkastningsmetoden. Värdeteori och analys av fastighetsmarknadens
samspel med lagstiftning och politik utgör övriga fokusområden
för kursen.
Undervisningen består av föreläsningar, övningar, seminarier
samt inlämningsuppgifter i vilka kursens teoretiska moment, liksom
vissa förkunskaper, integreras och tillämpas.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen är bestämmande för betygssättningen. För godkänt betyg krävs även godkända prestationer i seminarium och inlämningsuppgifter samt övriga obligatoriska moment. Obligatorisk närvaro krävs på seminarier och datorövningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFR140 Grundläggande juridik med fastighetsrätt eller VFTA05 Grundläggande juridik med fastighetsrätt
FMS032 Matematisk statistik, allmän kurs eller FMSF50 Matematisk statistik, allmän kurs


Förutsatta förkunskaper: VFTA01 Fastighetsteknik och fysisk planering
VFTF01 National- och företagsekonomi
Begränsat antal platser: Nej
Kursen överlappar följande kurser: VFT045, VFTF05
Kurslitteratur

Ingemar Bengtsson: Fastighetsvärdering. Studentlitteratur, 2018.
Fastighetsekonomisk analys och Fastighetsrätt. Fastighetsnytt. Kompletterande text.
Kompletterande material som tillhandhålls av institutionen.


Kontaktinfo och övrigt
Kursansvarig: Universitetslektor Ingemar Bengtsson, ingemar.bengtsson@lantm.lth.se
Examinator: Universitetslektor Ingemar Bengtsson, ingemar.bengtsson@lantm.lth.se
Hemsida: http://www.lantm.lth.se



