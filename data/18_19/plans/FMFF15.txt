

Kursplan för
Kvantmekanik och matematiska metoder
Quantum Mechanics and Mathematical Methods
FMFF15, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Obligatorisk för: N4-nf
Valfri för: E4, N4-hn
Undervisningsspråk: Kursen ges på begäran på engelska

Syfte
Teknologen skall efter genomgången kurs ha tillräckliga
kunskaper i kvantmekanik och fysikens matematiska metoder för att
kunna fortsätta studier inom specialiseringarna nanofysik,
högfrekvens- och nanoelektronik samt fotonik.

Mål
Kunskap och förståelse
För godkänd kurs skall studenten

kunna redogöra för och förklara kvantmekanikens
grundpostulat.
kunna förklara grundläggande teoretiska koncept och modeller
inom kvantmekaniken samt redogöra för vilka matematiska begrepp
och metoder som används för att beskriva dessa.
kunna exemplifiera, analysera och problematisera användningen
av grundläggande kvantmekaniska modeller för att beskriva enklare
system inom nanofysiken och nanoelektroniken.
kunna beskriva de viktigaste speciella matematiska funktionerna
med tillämpning inom grundläggande kvantfysik.


Färdighet och förmåga
För godkänd kurs skall studenten

kunna formulera och lösa enklare kvantmekaniska problem
relevanta för områdena nanofysik och nanoelektronik samt i stora
drag kunna bedöma lösningens rimlighet.
kunna tillämpa kursens matematiska metoder på valda problem
inom nanofysiken och nanoelektroniken.
kunna, med hjälp av kursens matematiska metoder, genomföra
ett datorprojekt samt analysera och presentera resultatet i
skriftlig form.


Kursinnehåll
Kvantmekanik: Kvantmekanikens formalism: Schrödingerekvationen
som egenvärdesekvation. Hermiteska operatorer representerande
fysikaliska storheter, egenvärden och egenfunktioner. Harmonisk
oscillator. Beräkningsmetoder: Första ordningens störningsteori,
variationsmetoden och matrisdiagonalisering. Sfäriska koordinater
och rörelsemängdsmoment. Tillämpningar på väteatomen och
atomstruktur. Spinn och magnetisk växelverkan. Periodisk
potential. Blochvågfunktioner.
Matematiska metoder: Partiella differentialekvationer –
klassificering och randvillkor. Allmänt om egenfunktioner till
operatorer. Besselfunktioner. Tillämpningar på
cylindersymmetriska problem. Legendrepolynom. Sfäriskt harmoniska
funktioner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt tentamen, inlämningsuppgifter, datorprojekt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FAFA10 Kvantfenomen och nanoteknologi, FMFF20 Nanoteknikens matematiska metoder.
Begränsat antal platser: Nej
Kursen överlappar följande kurser: FAF245, FAFF10, FMA021
Kurslitteratur

Gunnar Ohlén: Kvantvärldens fenomen, kap. 5-8.
Matematikkompendium.


Kontaktinfo och övrigt
Kursansvarig: Gillis Carlsson, gillis.carlsson@matfys.lth.se
Hemsida: http://www.matfys.lth.se/education/FMFF15



