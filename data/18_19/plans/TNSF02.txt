

Kursplan för
Universal design, projekt
Universal Design, Project
TNSF02, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning ID
Beslutsdatum: 2018-03-01
Allmänna uppgifter
Huvudområde: Industridesign. 
Obligatorisk för: KID2
Undervisningsspråk: Kursen ges på begäran på engelska

Syfte
I ett samhälle för alla utformas produkter, tjänster och
miljöer utifrån vetskapen att människor är olika och har olika
förutsättningar, och att dessa för samma person varierar över
tid och med olika situationer. Denna kurs är inriktad på
universell utformning (Universal Design) som kan förklaras som
design av produkter, tjänster och miljöer som är användbara
för en så stor del av befolkningen som möjligt, utan att det
krävs speciell anpassning.
Syftet med kursen är att studenterna i sina kommande
yrkesroller skall kunna ta hänsyn till människors olika
förutsättningar och förmågor samt tränas i att föreslå och
förverkliga möjliga förbättringar till produkter, tjänster och
miljöer så att de i högre grad uppfyller kriterierna för
universell och inkluderande design. Kursens behandlar processen
(hur man tar fram nytt) och även utvärdering av resultat.

Mål
Kunskap och förståelse
För godkänd kurs skall studenten

kunna identifiera, analysera och föreslå produkter, tjänster
eller miljöer baserade på universell utformning samt beskriva hur
dessa bidrar till ett öppet och inkluderande samhälle, för
alla.


Färdighet och förmåga
För godkänd kurs skall studenten

kunna utveckla en produkt, tjänst och miljö, som tar hänsyn
till människors olika fysiska och kognitiva förutsättningar och
förmågor. Detta utför industridesignstudenter och
civilingenjörsstudenter i samarbete i grupper.
kunna tillämpa de sju principerna för universal design vid
utveckling av produkter, tjänster och miljöer.
kunna identifiera bredare tillämpningsområden för framtagna
produkter.
kunna tillämpa användarcentrerad designmetodik.
kunna kombinera subjektiva och objektiva metoder vid
utvärdering av produkter, tjänster och miljöer.
kunna presentera metod och resultat muntligt och skriftligt
för en bred målgrupp.
kunna presentera resultatet i en funktionsmodell, en
utseendemodell och en poster.


Värderingsförmåga och förhållningssätt
För godkänd kurs skall studenten

kunna beskriva den strävan som ligger i design av produkter
och tjänster så att de är estetiska och användbara för så
många som möjligt oavsett ålder och förmågor.
kunna ta hänsyn till att människor är olika med en stor
variation i förutsättningar och förmågor och att de har olika
önskemål och behov.
kunna ge uttryck för hur universell utformning bidrar till ett
inkluderande samhälle.


Kursinnehåll
Kursen består av ett projektarbete som industridesign- och
civilingenjörsstudenter utför tillsammans.
Projektarbetet skall resultera i en prototyp av en universellt
utformad produkt, tjänst eller miljö. Kursen är problembaserad
och projektorienterad.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen baseras på arbete i grupp. Om projektarbetet i grupp bedöms som godkänt, erhålls betyget godkänt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: TNSA01 Universal design, teori samt MAMF30 Ergonomi.
Begränsat antal platser: Nej
Kursen överlappar följande kurser: TNSF01, TNX153, TNSF10
Kurslitteratur

Jönsson, B m fl: Människonära design / Design Side by Side. Studentlitteratur, 2005, ISBN: 978-91-44-04494-1. Frivillig litteratur! Boken finns att ladda ned från: http://www.certec.lth.se/fileadmin/certec/publikationer/Manniskonaera_design_2005-access.pdf.
Litteraturen anpassas i övrigt efter de individuella projektarbetena.
All obligatorisk litteratur är tillgänglig på kursens lärplattform.
The HaptiMap project, editors: Charlotte Magnusson, Kirsten Rassmus Gröhn, Konrad Tollmar, Eileen Deaner: User Study Guidelines. HaptiMap project, 2009. Ladda ner på: http://www.certec.lth.se/fileadmin/certec/publikationer/HaptiMap_d12.pdf.


Kontaktinfo och övrigt
Examinator: Per-Olof Hedvall, tekn dr, per-olof.hedvall@certec.lth.se
Kursansvarig: Håkan Eftring, universitetslektor, tekn dr, hakan.eftring@certec.lth.se
Hemsida: http://www.certec.lth.se/utbildning



