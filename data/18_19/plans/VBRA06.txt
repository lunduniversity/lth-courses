

Kursplan för
Introduktion till brandteknik
Introduction to Fire Safety Engineering
VBRA06, 6 högskolepoäng, G1 (Grundnivå)
Gäller för: Läsåret 2018/19
Beslutad av: Programledning BI/RH
Beslutsdatum: 2018-03-20
Allmänna uppgifter
Obligatorisk för: BI1
Undervisningsspråk: Kursen ges på svenska

Syfte
Syftet är att studenterna skall få en bred och översiktlig
kunskap inom brandteknik, t ex relevanta lagar och regler,
grundläggande brandteori, grundläggande brandskydds-teknisk
dimensionering (inkl. riskhantering), och räddningstjänst. Efter
genomgången kurs ska studenterna behärska vanliga termer och
begrepp inom det brandtekniska området. Kursen syftar också till
att introducera brandingenjörens roll i samhället, speciellt med
fokus på brandingenjörens huvudsakliga yrkesroller. Slutligen
syftar kursen till att ge kursdeltagande grundläggande kunskaper
inom muntlig och skriftlig kommunikation, laborativt arbete samt
förbereda dem för vidare universitetsstudier.

Mål
Kunskap och förståelse
För godkänd kurs skall studenten

Kunna beskriva lagar och regler kopplade till brandteknik.
Kunna förklara vanliga termer och begrepp inom det
brandtekniska området.
Kunna beskriva grundläggande brandteori.
Kunna översiktligt beskriva brandförlopp i rum samt de
fenomen som uppstår vid en rumsbrand.
Kunna beskriva de vanligaste släcksystemen och tillhörande
släckmedel.
Kunna beskriva vanligt förekommande branddetektorer i
byggnader
Kunna beskriva räddningstjänstens arbete och
räddningsinsatser vid brand.
Kunna beskriva brandskyddsteknisk dimensionering.
Kunna beskriva hur det byggnadstekniska brandskyddet är
uppbyggt av aktivt och passivt brandskydd.
Kunna beskriva begreppen risk, riskanalys och
riskhantering.
Kunna beskriva säkerhetsregler för laboratoriearbete.

 

Färdighet och förmåga
För godkänd kurs skall studenten

Kunna använda vanliga termer och begrepp inom det
brandtekniska området i både tal och skrift.
Kunna använda grundläggande brandteori.
Kunna utföra grundläggande förenklad dimensionering.
Kunna tillämpa vissa delar i riskhanteringsprocessen.
Muntligt och skriftligt kunna beskriva ett ämnesområde, samt
argumentera och övertyga.
Kunna söka och sammanställa kunskap.
Kunna utföra grundläggande informationssökningar.
Behärska grunderna i formalia vid rapportskrivning.
Vara bekant med frågor kring akademiskt skrivande och
plagiering.

 

Värderingsförmåga och förhållningssätt
För godkänd kurs skall studenten

Visa förmåga att identifiera sitt behov av ytterligare
kunskap.

 

Kursinnehåll
I kursen ingår följande delar:

Grundläggande brandteori
Brandskydd och brandskyddsteknisk dimensionering
Räddningstjänst och insatser
Brandingenjörens roll i samhället
Brandtekniskt laboratoriearbete
Muntlig och skriftlig kommunikation
Introduktion i bibliotekens informationsresurser och i
grundläggande sökteknik

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker med (1) dugga, (2) uppgifter (skriftlig och/eller muntlig redovisning) och (3) laborativt arbete (skriftlig och/eller muntlig redovisning). Samtliga examinerande moment måste vara godkända för att studenten skall få godkänt på kursen. Dessutom krävs obligatorisk närvaro på samtliga seminarier/redovisningar och laborationer/praktikdagar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Duggor/tentor. 
Antal högskolepoäng: 3. Betygsskala: TH.  Prestationsbedömning: Skriftlig examination 
Kod: 0215. Benämning: Uppgifter/laboration. 
Antal högskolepoäng: 3. Betygsskala: UG.  Prestationsbedömning: Godkända skriftlig och muntlig redovisning samt obligatoriska laborationer   Delmomentet omfattar: Arbete med skriftlig och muntlig redovisning samt obligatoriska laborationer  
Antagningsuppgifter
Begränsat antal platser: Nej
Kursen överlappar följande kurser: VBR150, VBR162, VBRA01, VBRA05
Kurslitteratur

Termer och begrepp inom brandteknik - ordlista.
Ondrus, J.: Brandteori. Karlstad: Räddningsverket, 1996.
Bengtsson, L-G: Inomhusbrand. Karlstad: Räddningsverket, 2001.
Brandskyddshandboken: Brandskyddshandboken, Rapport 3161. Lund: Brandteknik, Lunds tekniska högskola, 2012.
Nilsson, D., & Holmstedt, G.: Kompendium i aktiva system - Detektion. Lund: Brandteknik, Lunds tekniska högskola, 2008.
Särdqvist, S.: Vatten och andra släckmedel. Karlstad: Räddningsverket, 2007.
Nystedt, F & Frantzich, H.: Kvalitetsmanual för brandtekniska analyser vid svenska kärntekniska anläggningar, Rapport 3160. Lund: Brandteknik och riskhantering, Lunds tekniska högskola, 2011.
Bengtsson, L-G.: Övertändning, backdraft och brandgasexplosion sett ur räddningstjänstens perspektiv, Rapport 1019. Lund: Brandteknik, Lunds tekniska högskola, 1999.
Alfredsson, C. & Carlsson, C-H.: Räddningstjänst och miljö. Karlstad: Räddningsverket, 2006.
Svensson, S : Säkerhetsrutiner för laborativ och experimentell verksamhet vid avdelningen Brandteknik. Lund: Brandteknik, Lunds tekniska högskola, 2013.
Enander, A.: Människors förhållningssätt till risker, olyckor och kriser. Karlstad: Räddningsverket, 2005.
Nilsson, J.: Introduktion till riskanalysmetoder, Rapport 3124. Lund: Brandteknik, Lunds tekniska högskola, 2003.


Kontaktinfo och övrigt
Kursansvarig: Håkan Frantzich, hakan.frantzich@brand.lth.se
Övrig information: I grupparbeten förutsätts aktivt deltagande. Varje gruppmedlem skall enskilt kunna redovisa och svara för innehållet. Uppfyller inte en medlem övrigas krav på aktiv medverkan, eller åsidosätter sina åtaganden, kan beslut av examinator om omplacering till annan grupp eller underkänt betyg erhållas.



