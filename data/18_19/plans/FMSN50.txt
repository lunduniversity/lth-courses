

Kursplan för
Monte Carlo-baserade statistiska metoder
Monte Carlo and Empirical Methods for Stochastic Inference
FMSN50, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: BME4, D4, F4, F4-bm, F4-fm, I4, I4-fir, Pi4-bs, Pi4-fm, Pi4-bg
Undervisningsspråk: Kursen ges på engelska

Syfte
Kursens syfte är att ge studenten verktyg och kunskap för att
hantera komplicerade statistiska problem och modeller. Kursens mål
är att studenten skall tillgodogöra sig moderna datorintensiva
statistiska metoder och använda dessa för att skatta storheter
och parametrar i de komplicerade modeller som uppträder inom olika
tillämpningsområden (t.ex. ekonomi, signalbehandling, biologi,
klimat och miljöstatistik). Vidare skall studenten kunna bedöma
osäkerheten hos dessa skattningar. Kursen syftar främst till att
utöka den mängd statistiska problem som kan lösas av
studenten.

Mål
Kunskap och förståelse
För godkänd kurs skall studenten

beskriva grundläggande principer för Monte Carlo-integration
och generering av slumpvariabler,
förklara och använda begreppet statistisk osäkerhet utifrån
ett frekventistiskt såväl som ett Bayesianskt perspektiv.
beskriva grundläggande principer för parametrisk och
ickeparametrisk återsampling.


Färdighet och förmåga
För godkänd kurs skall studenten

givet en statistisk modell och frågeställning, välja
relevanta storheter på ett sätt som möjliggör approximation med
hjälp av Monte Carlo-metoder.
givet en (ev. multivariat) sannolikhetsfördelning, föreslå
och i ett datorprogram implementera en metod för att generera
slumpvariabler från densamma.
givet ett stort antal genererade slumpvariabler från en
sannolikhetsfördelning, approximera relevanta sannolikheter och
väntevärden samt uppskatta osäkerheten i de
approximerade storheterna.
givet en modellbeskrivning och en statistisk frågeställning,
föreslå ett enkelt permutationstest och implementera det i ett
datorprogram.
givet en modellbeskrivning och en statistisk frågeställning,
föreslå en återsampling och implementera den i ett
datorprogram.
redovisa tillvägagångssätt och slutsatser vid lösning av en
given statistisk problemställning.


Värderingsförmåga och förhållningssätt
För godkänd kurs skall studenten

identifiera och problematisera möjligheter och begränsningar
vid statistisk slutledning.


Kursinnehåll
Simuleringsbaserade metoder för integration och statistisk
analys. Monte Carlo-metoder för sekventiella problem.
Markovkedjemetoder, t.ex. Gibbsamplig och
Metropolis-Hastings-algoritmen, för simulering och inferens.
Bayesiansk modellering och inferens. Återsamplingsprincipen, både
ickeparametrisk och parametrisk. Metoder för konstruktion av
konfidensintervall med hjälp av återsampling. Simuleringsbaserade
test som alternativ till asymptotiska parametriska tester.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig och muntlig redovisning av projekt. Slutbetyget avgörs genom en sammanvägning av resultaten på de två projektdelarna.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projektdel 1. 
Antal högskolepoäng: 2,5. Betygsskala: UG.  Prestationsbedömning: Skriftlig redovisning av första projektet 
Kod: 0217. Benämning: Projektdel 2. 
Antal högskolepoäng: 5. Betygsskala: UG.  Prestationsbedömning: Skriftlig och muntlig redovisning av övriga projekt 
Antagningsuppgifter
Förkunskapskrav:
FMSF10 Stationära stokastiska processer eller FMSF15 Markovprocesser


Förutsatta förkunskaper: Programmeringsvana. Kunskaper motsvarande FMSF05 Sannolikhetsteori underlättar.
Begränsat antal platser: Nej
Kursen överlappar följande kurser: FMS091, MASM11
Kurslitteratur

Goef H. Givens & Jennifer A. Hoeting: Computational Statistics, 2 ed. Wiley, 2013, ISBN: 978-0-470-53331-4.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fms091/
Övrig information: Bytt kurskod från FMS091. Kursen ges även vid naturvetenskaplig fakultet med koden MASM11.



