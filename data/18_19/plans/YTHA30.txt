

Kursplan för
Livsmedelsteknik I - Värmelära
Food Technology I - Heat and Heat Transfer
YTHA30, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning LIV
Beslutsdatum: 2018-03-22
Allmänna uppgifter
Undervisningsspråk: Kursen ges på svenska

Syfte
Syftet med kursen är att med värmelärans principer ge en
ökad förståelse för hur olika värmande och kylande processer
fungerar samt hur livsmedlet påverkas under processen. Syftet är
också att ge kunskaper för att kunna mäta temperaturen i
livsmedlet och i processutrustningen på ett korrekt sätt.

Mål
Kunskap och förståelse
För godkänd kurs skall studenten

känna till olika sätt att mäta temperaturen i
livsmedelssammanhang
kunna förklara vad som händer med energiinnehållet vid
värmning och kylning
kunna förklara begreppen
värmeöverföring och värmetransport i fasta och flytande
livsmedel samt kunna överföra denna kunskap till olika
mathanteringsprocesser och utrustningar
kunna beskriva olika metoder och utrustningar för
uppvärmning/nedkylning av livsmedel samt hur livsmedlet
påverkas


Färdighet och förmåga
För godkänd kurs skall studenten

kunna mäta temperaturen med olika typ av kalibrerad
temperaturmätutrustning samt göra en feluppskattning av erhållet
värde
kunna beräkna förändringen i energiinnehåll när olika
livsmedel värms respektive kyls
kunna beräkna effektbehovet för en nedkylnings-, infrysnings-
resp uppvärmningsutrustning
kunna använda ett Mollierdiagram för att ta reda på luftens
relativa fuktighet, våta temperatur och daggpunkt


Kursinnehåll
Nästan all matlagning innebär att maten värms upp på något
sätt. Motsatsen till uppvärmning är nedkylning och det är
också en mycket viktig process vid produktion av mat.
Ofta omfattar dessa processer även fasövergångar som
vid frysning, tining, reducering och fettsmältning och speciellt
är det vattnets fasövergångar som är intressanta ur
energisynpunkt.
I denna kurs kommer processer som innebär att värmeenergi
tillförs eller bortförs från livmedlet att
behandlas. Kursen tar upp hur värme transporteras till
livsmedlets yta på olika sätt men också hur värme transporteras
inuti livsmedlet samt hur livsmedlets kvalitet
påverkas. Följande uppvärmnings- och nedkylningsprocesser
kommer att beskrivas och förklaras: kokning, stekning,
mikrovågsuppvärmning, fritering, kylning och frysning. Kursen ska
också leda fram till att studenten kan beräkna hur mycket energi
som omsätts vid dessa processer för att kunna väla utrustning
med lämplig kapacitet.
.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig tentamen i värmelära; teori- resp räknedel, laborationer, inlämninguppgift samt projektuppgift.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Skriftlig tentamen: räknedel. 
Antal högskolepoäng: 2,5. Betygsskala: UG.  Prestationsbedömning: skriftlig tentamen 
Kod: 0215. Benämning: Laborationer. 
Antal högskolepoäng: 0. Betygsskala: UG.  Prestationsbedömning: samtliga laborationer 
Kod: 0315. Benämning: Projektarbete. 
Antal högskolepoäng: 1,5. Betygsskala: UG.  Prestationsbedömning: projektrapport 
Kod: 0415. Benämning: Inlämningsuppgift. 
Antal högskolepoäng: 1. Betygsskala: UG.  Prestationsbedömning: beräkningsuppgift 
Kod: 0515. Benämning: Skriftlig tentamen: teori. 
Antal högskolepoäng: 2,5. Betygsskala: UG.  Prestationsbedömning: skriftlig tentamen 
Antagningsuppgifter
Begränsat antal platser: Nej
Kurslitteratur

Böcker.
Nylander, A et all.: Livsmedelsvetenskap. Studentlitteratur, 2014, ISBN: 978-91-44-09567-7.
Per Uno Ekholm, Lars Fraenkel, Sven Hörbeck  : Formler & tabeller i fysik, matematik & kemi för gymnasieskolan. Konvergenta HB, 2013, ISBN:  9789197370882. Eller annan likvärdig formelsamling.
Kompendier om värmelära och kylteknik kan köpas vid kursstart.
Extra litteratur.
Andersen, Risum: Livsmedelsteknologi , Del 1. Studentlitteratur, 1991, ISBN: 9789144317618.
Från bibliotek eller antikvariat.
Bengtsson H-U., Möller J. B.: Koka soppa på fysik. Boströms , 1997.
Bengtsson, Hans-Uno: Fysik för fakirer. Gleerups, 1993.
Dahlgren  Ö: Laga mat. Liber utbildning , 2006.


Kontaktinfo och övrigt
Kursansvarig: Charlott Håkansson, Charlott.Hakansson@food.lth.se
Hemsida: http://www.livsmedel.lth.se
Övrig information: Under kursen anordnade studiebesök och gästföreläsare är obligatoriska. Vid laga förhinder får studenten genomföra egen uppgift med motsvarande innehåll.



