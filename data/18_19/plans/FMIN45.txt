

Kursplan för
Miljökonsekvensbeskrivning
Environmental Impact Assessment
FMIN45, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Valfri för: L4-fr, W4-ms
Undervisningsspråk: Kursen ges på svenska

Syfte
Övergripande mål för kursen är att den studerande ska
förvärva kunskaper om användning av
miljökonsekvensbeskrivningar vid planering och beslutsfattande,
stimuleras till diskussion om möjligheter och begränsningar med
miljökonsekvensbeskrivningar samt vidareutveckla  kritiskt
tänkande, problemformulering samt skrivande av vetenskapliga
rapporter.

Mål
Kunskap och förståelse
För godkänd kurs skall studenten

Kunna beskriva och analysera målsättning, utveckling,
omfattning och metoder för miljökonsekvensbeskrivningar
internationellt och nationellt.
Kunna kritiskt värdera möjligheter och begränsningar med
miljökonsekvensbeskrivningar som ett verktyg i strävan efter
hållbar utveckling.
Känna till förutsättningar och former för en systematisk
användning av miljökonsekvensbeskrivning, särskilt  i det
svenska planerings- och beslutssystemet, och kunna bidra i
diskussion av dessa frågor.


Färdighet och förmåga
För godkänd kurs skall studenten

Kunna tillämpa olika metoder som kan användas vid
miljökonsekvensbeskrivning.
Med användande av egna specialistkunskaper kunna medverka i
genomförande av en miljökonsekvensbeskrivning.
Redovisa och diskutera slutsatserna för den valda
miljökonsekvensbeskrivningen med olika avnämare.


Värderingsförmåga och förhållningssätt
För godkänd kurs skall studenten

Visa förmåga att reflektera över den egna
inlärningsprocessen.
Visa insikt i verktygets komplexitet och snabba förändring
samt i de valda metodernas möjligheter och begränsningar.


Kursinnehåll
Kursen belyser hur miljökonsekvensbeskrivningar har utvecklats
och används som en metod i Sverige och utomlands för att förse
allmänhet och beslutsfattare med en förhandsbedömning av troliga
effekter på hälsa, miljö och samhälle av alternativa
handlingsvägar vid beslut rörande lagstiftning,
målsättningar/policy, program, och projekt eller etablering av
verksamhet.
Kursen behandlar förutsättningarna och formerna för
användningen av miljökonsekvensbeskrivningar av påverkan från
projekt, miljökonsekvensbedömning i det svenska planerings- och
beslutssystemet. Kursen behandlar vidare bedömning av vissa
planers och programs miljöpåverkan.
Undervisningen består av föreläsningar, seminarier,
simulering, rollspel, praktiska övningar i
miljökonsekvensbeskrivning och kvalitetsgranskning, redovisningar,
studiebesök/fältarbete. Vissa delar av kursinnehållet behandlas
vid litteraturseminarier. Genom att medverka vid genomförande av
en miljökonsekvensbeskrivning tränar kursdeltagarna dels
förmågan att planera och genomföra ett projekt i grupp, dels
färdigheter i olika metoder som kan användas vid
miljökonsekvensbeskrivning.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker genom deltagande i övningar, seminarier och redovisningar, genom en MKB-övningsuppgift i grupp som redovisas skriftligt och muntligt, och en sluttentamen. Deltagande i seminarier och redovisningar är obligatoriskt. Betygsättning baseras till 50 % på MKB-övningsuppgiften och till 50 % på sluttentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Kurser motsvarande minst 6 hp miljö/hållbar utveckling (enskilda kurser eller en kombination av kurser)
FMIF50 Miljövetenskap med miljökemisk profil
FMI031 Miljövetenskap med miljökemisk profil eller FMIF01 Miljösystemanalys: Management för hållbar utveckling eller FMIF05 Miljö och management eller FMIF10 Miljösystemanalys och hållbar utveckling eller VTVA05 Hållbart byggande


Förutsatta förkunskaper: Minst 130 högskolepoäng inom utbildningen.
Begränsat antal platser: Nej
Kursen överlappar följande kurser: FMI085, FMIN10, TFRN55, FMIN40
Kurslitteratur

Glasson, J, Therivel, R, Chadwick A: Introduction to environmental impact assessment. Routledge, 2012. (senaste upplagan).
Kjellander C & Hedlund A: MKB – introduktion till miljökonsekvensbeskrivning. Studentlitteratur , 2007.
Handbok med allmänna råd om miljöbedömningar av planer och program. Naturvårdsverket , 2009.
Wallentinus, H-G (red.): MKB. perspektiv på miljökonsekvensbeskrivning. Studentlitteratur , 2007.
Myndighetspublikationer, artiklar, stenciler.
Litteraturlista upprättas inför varje kurs. Innevarande år utgörs kurslitteraturen av ovanstående, men på grund av områdets utveckling kan listan komma att ändras.
Morris P. & Therivel R.: Methods of environmental impact assessment. Taylor & Francis, 2017. Referens.


Kontaktinfo och övrigt
Kursansvarig: jamil Khan, jamil.khan@miljo.lth.se
Hemsida: http://miljo.lth.se



