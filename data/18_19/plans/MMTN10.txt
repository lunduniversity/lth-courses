

Kursplan för
Global produktrealisering
International Product Realisation
MMTN10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: I5-pr, M5-prr
Undervisningsspråk: Kursen ges på svenska

Syfte
Kursen skall stärka förståelsen för att driva produktion
under olika kulturella, ekonomiska och tekniska förutsättningar.
Kunskapen skall stärkas avseende teknisk analys och ekonomisk
bedömning i samband med offerter och prissättning för
tillverkning av produkter med höga toleranskrav, särskilt
utvecklade i avancerade och svårbearbetade material. Vidare skall
kunskapen och förståelsen för lokaliseringsbeslut av produktion
göras starkare.

Mål
Kunskap och förståelse
För godkänd kurs skall studenten

behärska och tillämpa den grundläggande
tillverkningsekonomin för att bedöma kostnaden för tillverkning
av given komponent.
kunna identifiera tillverkningskritiska moment i samband med
tillverkning av en komponent med avseende på form,
dimensionstoleranser även innefattande sammansatta mått
(måttkedjor), ytor och egenskaper.
kunna bedöma tekniska och ekonomiska förutsättningar för
att kunna tillverka en produkt eller komponent under givna
förutsättningar även innefattande olika kulturer, teknisk nivå,
utbildningsnivå och rekryteringsmöjligheter.
kunna jämföra och värdera produktionsförutsättningar.

 

Färdighet och förmåga
För godkänd kurs skall studenten

kunna bedöma rimligheten i en offert under beaktan av givna
tekniska och ekonomiska förutsättningar.
kunna identifiera produktionstekniska risker som kan knytas
till leveranssäkerhet och satta kvalitetskrav.
ur ett tekniskt och ekonomiskt perspektiv kunna jämföra
produktionsförutsättningarna i olika industriella regioner i ett
internationellt perspektiv.
kunna bedöma förutsättningarna och ge rekommendationer om
lokalisering av produktion till en region under givna
förutsättningar.
i grupp kunna samarbeta med personer med olika kompetens och
utbildning.

 

Värderingsförmåga och förhållningssätt
För godkänd kurs skall studenten

kunna ge rekommendation om beslut i offert- och
upphandlingsfrågor under beaktan av egna
produktionsförutsättningar.
kunna ge rekommendatin om beslut i frågor som berör
produktionslokalisering och andra strategiska frågor för en
verksamhets utveckling.


Kursinnehåll
Kursen är moduluppbyggd och innefattar:

Konstruktionsanalys med avseende på producerbarhet baserat på
industriella fallstudier. Bedömning och analys av teknisk
upphandling inklusive offertarbete.
Producerbarhet och toleranskostnader baserat på industriella
fallstudier.
Beräkning av kostnad - prestanda index för verktyg,
arbetsmaterial etc.
Strategier och principer för produktionslokalisering.
Internationell produktionskultur, förutsättningar och
möjligheter. Modulen utförs bl.a. i samarbete med representanter
från olika länder.
Nationella industribesök och fallstudier inklusive
förstudier.
Internationella industribesök och fallstudier inklusive
förstudier.
Rapport och redovisning av industribesök i linje med
förekommande grenar i specialiseringen.
Hemtentamen, vilken skall ses som en viktig del i
inlärningen.

 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig hemtentamen med eventuell muntlig komplettering, obligatoriska inlämningsuppgifter och rapporter (skriftliga, i vissa fall även muntliga redovisningar). Obligatoriska gästföreläsningar. Obligatoriska nationella och internationella studiebesök.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MMTN05 Tillverkningssystem FK
eller
MMT045 Tillverkningssystem och MMT031 Produktionsteknik
eller
MMT045 Tillverkningssystem och MMT220 Skärande bearbetning FK


Begränsat antal platser: Nej
Urvalskriterier: Studenter med godkänt resultat i kurserna MMTN05 Tillverkningssystem FK och MMT220 Skärande bearbetning FK prioriteras.

I övrigt relevanta kurser för specialiseringen och erhållna poäng inom programmet.

Kurslitteratur

Jan-Eric Ståhl: Industriella tillverkningssystem del III. Avdelningen för Industriell produktion, 2015.
Kompletterande kursmaterial sammanställt av institutionen.


Kontaktinfo och övrigt
Kursansvarig: Professor Jan-Eric Ståhl, jan-eric.stahl@iprod.lth.se
Övrig information: Kursen innehåller ett antal studiebesök. Samtliga studiebesök är obligatoriska. Ett av studiebesöken sker internationellt och sträcker sig över flera dygn.



