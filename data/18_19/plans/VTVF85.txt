

Kursplan för
Utformning av järnvägar
Railway Design
VTVF85, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYV3
Valfri för: V4-at, V4-tv
Undervisningsspråk: Kursen ges på svenska

Syfte
I kursen behandlas metodik vid planering och projektering
av järnvägar. Fördjupade kunskaper om geometrisk utformning av
järnvägar förmedlas med tonvikt på metoder och modeller samt
kvalitetskrav på underlag och hjälpmedel.

Mål
Kunskap och förståelse
För godkänd kurs skall studenten

Analysera samspelet mellan plan och profil och dess effekter
på järnvägens linjeföring.
Karaktärisera de miljöeffekter som kan uppstå till följd av
inplacering av järnvägar i landskapet.
Analysera samhällsekonomiska effekter av olika lösningar för
 järnvägar.


Färdighet och förmåga
För godkänd kurs skall studenten

Utforma en järnvägslinje med stöd av svenska normer och
standardkrav med hänsyn till trafikantens förmåga och behov samt
landskapets förutsättningar.
Tillämpa en metodik som används vid
järnvägsutformning.
Redovisa och motivera ett förslag till en järnvägslinje med
planritning, profilritning och tvärsektioner
Utföra dimensionering av en normalsektion hos en
järnväg.
Utföra enklare kostnadsberäkningar för järnväg.


Värderingsförmåga och förhållningssätt
För godkänd kurs skall studenten
Värdera och genomföra en syntes av relevant information från
olika discipliner med olika perspektiv vid projektering av en
järnväg med ett hållbart förhållningssätt.

Kursinnehåll
Ett järnvägsprojekt på landsbygden följs från idé till
färdig detaljutformning. Förutsättningar för utformningsarbetet
förmedlas. Principer och grunder för gällande anvisningar och
riktlinjer för geometrisk utformning och dimensionering av olika
kategorier järnvägar studeras. Samspel plan och profil
analyseras. Järnvägens påverkan på landskap och samhällets
bebyggelse och samband analyseras. Stor vikt läggs vid
järnvägens inpassning i terrängen. Korsningen mellan väg och
järnväg studeras samt för- och nackdelar av olika lösningar
diskuteras. Inledande skissingsarbete sker för hand medan
datorhjälpmedel används i det efterföljande
projekteringsarbetet. Järnvägens konsekvenser på miljön
kartläggs och dess nytta för samhället värderas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En individuell skriftlig tentamen. Muntlig och skriftlig redovisning av projektarbete. Examination av projektuppgiften sker gruppvis. Obligatorisk fältövning i 1 dag.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0112. Benämning: Hemtentamen. 
Antal högskolepoäng: 1,5. Betygsskala: UG.  Prestationsbedömning: Hemtentamen VGU 
Kod: 0212. Benämning: Projektarbete. 
Antal högskolepoäng: 6. Betygsskala: TH.  Prestationsbedömning: Muntlig och skriftlig redovisning av projektarbete. Examination av projektuppgiften sker gruppvis.  
Kod: 0312. Benämning: Fältövningar. 
Antal högskolepoäng: 0. Betygsskala: UG.  Prestationsbedömning: Obligatorisk fältövning i 2 dagar. 
Antagningsuppgifter
Förutsatta förkunskaper: VVBF20 Vägbyggnad eller VTVA45 Väg- och järnvägsteknik.
Begränsat antal platser: Nej
Kursen överlappar följande kurser: VVB027, VTVF10
Kurslitteratur

Clifford F Bennett: Practical Railway Engineering. Imperical College Press, 2005, ISBN: 1-86094-515-5. REFERENSLITTERATUR Boken är tillgänglig hos kursansvarige lärare.
Övningshandledning järnväg. Inst. för teknik och samhälle, 2012.
Föreläsningsanteckningar.
Sven Bårström och Pelle Granbom: Den svenska järnvägen. Trafikverket, 2012, ISBN: 978-91-7467-227-5. REFERENSLITTERATUR.
Sven Agardh och Ebrahim Parhamifar: Vägbyggnad. 2014, ISBN: 978-91-47-09346-5.
Trafikverket: Vägar och gators utformning. VV Publikation 2004:80, 2004. VGU finns tillgänglig på Trafikverkets hemsida och delar av den kommer att finnas på kursens hemsida.


Kontaktinfo och övrigt
Kursansvarig: Ebrahim Parhamifar, Ebrahim.Parhamifar@tft.lth.se
Examinator: Ebrahim Parhamifar, Ebrahim.Parhamifar@tft.lth.se
Hemsida: http://www.tft.lth.se
Övrig information: Kursen ges i Lund.



