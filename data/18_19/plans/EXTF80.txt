

Kursplan för
Geografisk informationsteknik
Geographic Information Technology
EXTF80, 12 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: L2
Undervisningsspråk: Kursen ges på svenska

Syfte
Kursens syfte är att ge inledande kunskaper och färdigheter om
begrepp och metoder inom geografisk informationsteknik,
inkluderande kartografi samt modellering, lagring, behandling och
analys av geografiska data. Utifrån denna bas får studenten de
förmågor som krävs för vidare studier och användning av
tekniken i för lantmäteriområdet relevanta tillämpningar.

Mål
Kunskap och förståelse
För godkänd kurs skall studenten

kunna beskriva olika konceptuella modeller för rumsliga
fenomen,
kunna beskriva olika datamodeller för digitala geografiska
data (raster och vektor), hur dessa kan lagras i datorer,
kunna förklara hur kartprojektioner används,
kunna beskriva grundläggande kartografiska metoder och deras
användning i olika sammanhang,
kunna redogöra för grundläggande rumsliga
analysmetoder,
kunna förklara grundläggande teori om rumslig
interpolation,
kunna beskriva kvalitetsmått för rumsliga data och
felfortplantning vid rumslig analys,
kunna förklara grundläggande teori om spatiala databaser och
objektorienterad modellering, och
kunna beskriva samhällets infrastruktur för geografiska
data.


Färdighet och förmåga
För godkänd kurs skall studenten

kunna organisera och hantera geografiska data i datorer,
självständigt och i grupp kunna genomföra enklare analyser
av geografiska data i framför allt vektorformat med hjälp av
standardprogramvara för GIS utifrån en given problemställning,
och
kartografiskt, grafiskt och i enkel text kunna presentera
resultat och arbetsgång från insamling till analys av
geografiska data för specialister och lekmän.


Värderingsförmåga och förhållningssätt
För godkänd kurs skall studenten

visa medvetenhet om vikten av, och självförtroende för, att
använda geografisk information och analys inom
lantmäteriområdet,
kritiskt kunna bedöma kvalitet hos geografiska data och ha
uppnått ett kritiskt förhållningssätt till analysresultat,
och
kritiskt kunna bedöma och självständigt kunna välja
kartografisk metod för presentation av geografisk information i
olika former, främst med papper som media.


Kursinnehåll
Kursen behandlar den grundläggande teorin rörande kartografi,
rumsliga fenomen, geografisk data och analys samt modellering och
lagring av geografiska data. Vidare behandlas grundläggande
geostatistik samt kvalitetsaspekter i form av felteori och
felfortplantning.
Läraktiviteter:
Föreläsningar tar upp de viktigaste delarna av teori och
metoder och sätter dessa i ett sammanhang kopplat till hela
kursens ämnesområde. En inblick ges också i vilka
geografiska/kartografiska databaser som finns inom stat och kommun,
samt deras huvudsakliga användningsområden
Genom ett stort antal praktiska datorlaborationer tränar
studenten, enskilt eller i par, att strukturera, utföra
grundläggande analyser av, samt presentera geografisk data och
information. Hon/han ges därmed möjlighet att utveckla de
kunskaper och förmågor som kursen berör.
Inom kursen genomförs ett projektarbete där data från olika
distributörer samlas in, sammanställs och analyseras utifrån
för lantmätaren relevanta frågeställningar. Projektet redovisas
i form av postrar i storformat som presenteras vid en
poster-session i slutet av kursen. Här förväntas varje
gruppmedlem muntligt kunna presentera och argumentera för posterns
innehåll och utförande. Arbetet sker i grupper om 4-5 studenter.
Varje student bedömer också andra gruppers arbeten.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examination sker i form av skriftlig individuell tentamen, ett mindre individuellt prov som kan ge bonuspoäng till godkänd tentamen, samt godkända laborationer och projekt. Alla laborationer samt postersession är obligatoriska.. Kursbetyg baseras på tentamen inklusive bonuspoäng. För studerande som ej godkänts vid ordinarie tentamen erbjuds ytterligare tentamenstillfälle i januari samt i slutet av augusti årligen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: GIT-teori. 
Antal högskolepoäng: 6. Betygsskala: TH.  Prestationsbedömning: Tentamensresultatet utgör slutbetyg på kursen. Vid godkänt tentamensresultat kan litet prov vid kursmitt ge bonuspoäng (10 %).  Delmomentet omfattar: Skriftlig tentamen i vilken kunskaper i de teoretiska grunderna inom GIS, geostatistik, geodesi och kvalitetsaspekter för geografiska data utvärderas, liksom studentens förmåga att koppla samman den teoretiska basen med praktisk problemlösning. 
Kod: 0211. Benämning: GIT-övningar. 
Antal högskolepoäng: 6. Betygsskala: UG.  Prestationsbedömning: Godkända obligatoriska laborationer, projekt och inlämningsuppgifter.  Delmomentet omfattar: Praktiska laborationer, projektuppgift samt inlämningsuppgifter inom GIS och litteraturdatabaser. 
Antagningsuppgifter
Förkunskapskrav:
FMSF50 Matematisk statistik, allmän kurs, delprov 0317 Färdighetsprov


Förutsatta förkunskaper: FMAA05 Endimensionell analys OCH
FMA420 Linjär algebra ELLER FMAB20 Linjär algebra OCH
EXTA50 Samhällsmätning OCH
EDAA20 Programering och databaser.
Begränsat antal platser: Nej
Kursen överlappar följande kurser: EXTA45, EXTF01, NGEA11, NGEA12
Kurslitteratur

Harrie L. (red.): Geografisk informationsbehandling - teori, metoder och tillämpningar, 6 upplagan. Studentlitteratur, 2013.
”How to....in ArcGIS”. 2013. Institutionen för naturgeografi och ekosystemanalys, Lunds universitet.
Harrie, L.: ”Statistical aspects of spatial interpolation”. Institutionen för naturgeografi och ekosystemanalys, Lunds universitet. 2008. Uppdaterad 2014.
Övningskompendium för EXTF80, Geografisk informationsteknik, 2019. Institutionen för naturgeografi och ekosystemanalys, Lunds universitet.


Kontaktinfo och övrigt
Kursansvarig: Karin Larsson, karin.larsson@nateko.lu.se
Hemsida: http://www.nateko.lu.se/sv/extf80



