

Kursplan för
Strukturmekanik
Structural Mechanics
VSMA20, 6 högskolepoäng, G1 (Grundnivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYA2
Undervisningsspråk: Kursen ges på svenska

Syfte
Kursen syftar till att ge en introduktion till byggnadsmekanik
tillämpad på konstruktionstyper som är vanliga i byggnader och
anläggningar.
Kursen är avsedd som en grundläggande allmänbildning för en
högskoleingenjör samt att ge nödvändiga förkunskaper för att
kunna gå vidare med studier i konstruktionsteknik och
geoteknik.

Mål
Kunskap och förståelse
För godkänd kurs skall studenten

Kunna förklara grundläggande begrepp och samband inom
området.
Kunna beskriva det principiella utseendet av
spänningsfördelningen orsakad av axiell belastning, böjning
eller vridning i en balk.


Färdighet och förmåga
För godkänd kurs skall studenten

Kunna beräkna snittkrafter, spänningar och deformationer för
stänger, fackverk, balkar, enkla ramar, axlar och enkla
sammansatta strukturer.
Kunna analysera pelare med hänsyn till knäckning och andra
ordningens teori.
Skriftligt kunna redovisa lösningen av ett problem
(förutsättningar, antaganden, beräkningar, resultat, slutsatser)
på ett tydligt sätt.


Värderingsförmåga och förhållningssätt
För godkänd kurs skall studenten

Kunna bedöma rimligheten i ett beräkningsresultat.


Kursinnehåll
Kursen inleds med en genomgång av begreppen kraft, moment,
friläggning och jämvikt, med tillämpning på fackverk, samt
introduktion av begreppen spänning och töjning:

Kraft och moment. Friläggning och jämvikt. Fackverk.
Spänning, töjning, spännings-töjningssamband.

Därefter följer en grundlig genomgång av Bernoulli-Euler's
balkteori:

Snittkrafter vid balkböjning. Normalspänning och
skjuvspänning vid elastisk böjning av balk. Plastisk böjning av
balk. Deformation vid balkböjning. Statiskt obestämda
balkar.

Kursen innehåller även en introduktion till några ytterligare
områden inom byggnadsmekaniken:

Pelare; knäckning och andra ordningens teori. Vridning vid
cirkulärt tvärsnitt.


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En obligatorisk inlämningsuppgift, en obligatorisk laboration samt skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMA645 Matematisk analys ELLER FMAA50 Matematisk analys OCH¨
FMA656 Matematik, linjär algebra ELLER FMAA55 Matematik, linjär algebra
Begränsat antal platser: Nej
Kursen överlappar följande kurser: VSMA05, VSMA10
Kurslitteratur

Heyden, S., Dahlblom, O., Olsson, A., Sandberg, G.: Introduktion till strukturmekaniken. Studentlitteratur, 2017, ISBN: 9789144084060.


Kontaktinfo och övrigt
Kursansvarig: Peter Persson, peter.persson@construction.lth.se
Hemsida: http://www.byggmek.lth.se/utbildning/kurser
Övrig information: Ett undervisningstillfälle kan komma att förläggas till Lund.



