

Kursplan för
Vägbyggnadsteknik
Pavement Design and Construction
VVBN10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYV2
Valfri för: V4-at, V4-bf, V4-tv
Undervisningsspråk: Kursen ges på svenska

Syfte
Syftet med kursen är att ge studenten kunskaper om hur en
vägkonstruktion ska dimensioneras med hjälp av tillgängliga
analytiska empiriska metoder och sedan byggas för att få en
optimal konstruktion under hela dess livslängd.
Tyngdpunkten i kursen läggs på fyra ämnesområden; analytisk
dimensioneringen av överbyggnader, materialegenskaper hos bundna
och obundna vägbyggnadsmaterial, upphandlingsformer samt
produktionsprocessen för vägobjekt.

Mål
Kunskap och förståelse
För godkänd kurs skall studenten

Beskriva hur kvaliteten hos nivå och bärighet säkerställs
under byggnation av en väg med statistisk acceptanskontroll
Karaktärisera de komplexa egenskaperna hos olika
vägbyggnadsmaterial, asfalt och grus som används i
vägkonstruktioner
Förstå betydelsen av vattnets inverkan på materialegenskaper
och livslängden hos vägkonstruktioner
Identifiera och beskriva användningsområden, möjligheter och
problem med återvunna material i vägkonstruktioner.


Färdighet och förmåga
För godkänd kurs skall studenten

Dimensionera en väg med en inkrementell
dimensioneringsmodell
Analysera och förstå teorierna bakom materialmodeller
Implementera materialmodeller för asfalt och obundna material
i design av överbyggnader
Analysera val av lämpliga metoder för att ta fram indata till
dimensionering utifrån olika dimensioneringsprinciper
Upprätta en produktionsplanering bestående av kalkyl, anbud
och massdisponering utifrån en bygghandling


Värderingsförmåga och förhållningssätt
För godkänd kurs skall studenten
Självständigt söka upp och utvärdera relevant information
för en inkrementell dimensionering av vägkonstruktioner

Kursinnehåll

Metoder för planering, dimensionering och genomförande av
väg- och gatuobjekt, med tillämpning på svenska och
internationella förhållanden
Svenska och utländska analytiska dimensioneringsprinciper.
Skillnader och likheter
Beräkning av spänningar och töjningar i vägmaterial.
Dimensionering enligt utmattningskriterier för utsatta ytor
Materialval och materialegenskaper. Materialmodeller för val
av bundna och obundna material i vägkonstruktioner
Kvalitets- och kontrollarbete. Statistisk acceptanskontroll.
Produktionskontroll
Mätmetoder från terrass till färdig yta, Fallvikt,
Plattbelastare. Packningsarbeten och kopplingen till vägens
bärighet och livslängd
Vatten och vägkonstruktioner. Inverkan av vatten på
materialegenskaper
Kostnadsanalyser av olika lösningar. Beräknade och faktiska
kostnader. Livscykelanalys
Återvinning av vägbyggnadsmaterial. Möjligheter och
begränsningar


Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg på kursen krävs godkända inlämningar av två projektuppgifter, en hemuppgift samt muntlig och skriftlig redovisning av en fördjupningsrapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VVBF20 Vägbyggnad ELLER VVBF25 Vägkonstruktion och produktionsplanering
Begränsat antal platser: Nej
Kursen överlappar följande kurser: VTVF15
Kurslitteratur

Kompendium i vägbyggnad.
Huang, Yang H.: Pavement Analysis and design. Prentice Hall, 2003, ISBN: 0-13-142473-4.
Ullidtz, Per: Modeling Flexible Pavement Response and Performance. Tech University of Denmark Polyteknisk Forlag, 1998, ISBN: 87-502-0805-5.
Föreläsningsanteckningar.


Kontaktinfo och övrigt
Kursansvarig: Sven Agardh, Sven.Agardh@tft.lth.se
Kursansvarig: Ebrahim Parhamifar, Ebrahim.Parhamifar@tft.lth.se
Hemsida: http://www.tft.lth.se
Övrig information: Kursen ges i Lund. I kursen ingår inslag av ingenjörsfärdigheter i form av skriftlig och muntlig redovisning av en fördjupningsrapport inom ett för vägbyggnad relevant ämne. 




