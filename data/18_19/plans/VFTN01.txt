

Kursplan för
Fastighetsvärderingssystem
Real Estate Appraisal Systems
VFTN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L4-fe
Undervisningsspråk: Kursen ges på svenska

Syfte
Kursen bidrar till en fördjupad kunskap i fastighetsvärdering.
Kursen skall ge deltagaren den grund som behövs för att kritiskt
värdera generell prisinformation inom fastighetsområdet. Kursen
skall ge deltagaren tillräckliga kunskaper i tillämpliga
kvantitativa metoder för att själv kunna bygga modeller för
analys av den information om fastigheter och fastighetsmarknaden
som finns i fastighetspriser.

Mål
Kunskap och förståelse
För godkänd kurs skall studenten

kunna tolka generell information om fastighets- och
bostadsrättspriser liksom om hyresnivåer
särskilt förstå och kunna beskriva hur avvikelser i
databasen hanteras när informationen generaliseras
förstå hur information kan extraheras från fastighetspriser
med kvantitativa metoder


Färdighet och förmåga
För godkänd kurs skall studenten

kunna upprätta en mindre databas som kan ge
värdeinformation
beskriva hur urval och beräkningar utförts i vissa
massvärderingssystem
kunna värdera kommersiella fastigheter både med och utan
hjälp av särskild programvara
kunna analysera hur fastighetsvärdenas utveckling på lång
sikt med hänsyn till förändrade förutsättningar i omgivande
samhälle och ekonomi
kunna använda kvantitativa metoder för att analysera, tolka
och sammanställa information i fastighetspriser


Värderingsförmåga och förhållningssätt
För godkänd kurs skall studenten

kunna värdera den prisinformation som används på
fastighetsmarknaden och förstå dess användningsområden och dess
begräsningar
kunna kritiskt värdera trovärdigheten hos en värdering under
olika förutsättningar
kunna tänka kreativt runt förutsättningarna för ökande
eller sjunkande fastighetsvärden


Kursinnehåll
Kursen har ett starkt kvantitativt fokus och den röda tråden
består i analys av den information som finns i observerade
fastighetspriser; hur den kan samlas in, hur den kan bearbetas och
hur den kan tolkas.
Kursen tar upp den efterfrågan som finns på massbehandlad
prisinformation för fastigheter med inriktning på
fastighetstaxering och på hur kreditinstitut och s.k.
ratinginstitut som Moodys och Standard & Poor arbetar.
Kursen undersöker hur offentligt tillgänglig information kan
användas för att uppnå högre precision i
fastighetsvärderingen. Därifrån fortsätter den med studier i
hur förädling av sådan information kan göras av privata
företag.
Kursen tar också upp informationssammanställning av priser som
inte förs i offentliga register och då framför allt
bostadsrättsmarknaden.
I projektuppgifter kommer deltagarna att själva bygga
värdeinformationssystem i med hjälp av olika kvantitativa
metoder.
 

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska inlämningsuppgifter och avslutande skriftlig tentamen, där tentamen avgör betyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VFTF01 National- och företagsekonomi
VFTF05 Fastighetsvärdering eller VFTF20 Fastighetsvärdering


Förutsatta förkunskaper: VFT015 Fastighetsmarknaden ELLER VFTN50 Fastighetsmarknaden
Begränsat antal platser: Nej
Kurslitteratur

Artikelsammanställning samt annan anvisad litteratur.


Kontaktinfo och övrigt
Kursansvarig: Fredrik Kopsch, fredrik.kopsch@lantm.lth.se
Hemsida: http://www.lantm.lth.se



