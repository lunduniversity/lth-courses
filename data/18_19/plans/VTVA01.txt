

Kursplan för
Infrastrukturteknik
Infrastructure Technique
VTVA01, 12 högskolepoäng, G1 (Grundnivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: L1
Undervisningsspråk: Kursen ges på svenska

Syfte
Geologi: grundkunskaper i allmän och tillämpad geologi samt
hydrogeologi i syfte att ge förståelse för hur de geologiska
förutsättningarna kan inverka på bygg- och anläggningstekniska
frågeställningar.
Anläggningsteknik: syftar till att ge grundläggande kunskaper
om vägar på landsbygden; om planering, projektering, byggande,
drift och underhåll samt om VA-anläggningars utformning och
krav.

Mål
Kunskap och förståelse
För godkänd kurs skall studenten

kunna redogöra för de vanligaste geologiska materialen,
särskilt Sveriges jordarter och deras bildning, förekomst,
landskapsformer och terrängläge, inre strukturell uppbyggnad,
jordlagerföljder samt fysikaliska och tekniska egenskaper såsom
permeabilitet och tjälfarlighet,
kunna förstå och beskriva hur geologiska egenskaper kan
inverka på frågeställningar som grundläggning av vägar och
andra bygganläggningar,
ha viss förståelse för hur geologiska förhållanden kan
inverka på andra miljöfrågeställningar som exploatering och
skydd av naturresurser och grundvatten,
översiktligt kunna beskriva uppbyggnad och funktion av både
enskilda VA-anläggningar och gemensamma VA-nät,
läsa och förstå de ritningar som normalt ingår i en
arbetsplan och bygghandling för ett mindre vägprojekt, och
översiktligt kunna beskriva uppbyggnad av och egenskaper hos
en flexibel överbyggnad i sekundärvägnätet.


Färdighet och förmåga
För godkänd kurs skall studenten

kunna upprätta en geologisk förväntningsmodell, dvs. läsa
en geologisk karta, upprätta en geologisk sektion med
lagerföljder och därmed kunna beskriva en jord-/bergmassa i tre
dimensioner,
kunna nyttja den geologiska förväntningsmodellen som underlag
för bedömning om markens lämplighet för byggande och
anläggning,
kunna bedöma lämplig dimensionering av en flexibel
överbyggnad enligt svenska normer,
översiktligt bedöma hur val av väglinje påverkar
trafikanter och omgivning,
kunna redovisa en ingenjörsgeologisk utredning i en skriftlig
vetenskaplig rapport,
självständigt kunna inhämta information för att lösa
specifika uppgifter inom ämnesområdet och
kunna utforma en enskild mindre avloppsanläggning bestående
av ledningssytem och reningsanordning.


Kursinnehåll
Kursen är uppdelad i två delar:
Geologi: De geologiska grunderna med tyngdpunkt på jordarterna
i Sverige behandlas. Särskild vikt läggs på begreppet
”Geologisk förväntningsmodell” och hur man upprättar en
sådan med hjälp av en geologisk karta och en sektion med
lagerföljder. Denna utgör ett underlag för att bedöma
markanvändningen med avseende på byggnadsteknik, naturresurser
och grundvatten.
Projektarbetet består av en ingenjörsgeologisk utredning som
fokuserar på samband mellan geologi och markanvändning.
Utredningen genomförs i grupper om 3-4 studenter och presenteras i
en kortfattad vetenskaplig rapport. Särskild vikt läggs vid
skrivträning med återkoppling, ty projektarbetet avslutas med en
timslång gruppvis feed-back där både geologiska och
rapportskrivningsmässiga detaljer behandlas.
Anläggningsteknik: Tre mindre projektuppgifter genomförs under
delkursen: effekter på sekundärvägnätet i samband med större
vägbygge, fördelning av underhållskostnader för en väg samt
utformning och lokalisering av en enskild VA-anläggning. I
projekten skall hänsyn tas till rådande geologiska
förutsättningar .

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen i båda delarna geologi och anläggningsteknik. Godkända projektuppgifter. I projektuppgifterna ingår moment med obligatorisk närvaro. Betyget utgör en sammanvägning av resultatet från tentamina, där delarna värderas i proportion till undervisningens omfattning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: VA-teknik. 
Antal högskolepoäng: 3. Betygsskala: UG.  Prestationsbedömning: Skriftlig tentamen Godkänd projektuppgift. 
Kod: 0214. Benämning: Vägbyggnad. 
Antal högskolepoäng: 4. Betygsskala: UG.  Prestationsbedömning: Skriftlig tentamen Godkänd projektarbete. 
Kod: 0314. Benämning: Geologi. 
Antal högskolepoäng: 5. Betygsskala: UG.  Prestationsbedömning: Godkänd skriftlig tentamen, godkänd projektrapport.  Delmomentet omfattar: Examinationen avser de delar av kursen som behandlar geologiska förutsättningar för anläggningar och exploatering. 
Antagningsuppgifter
Begränsat antal platser: Nej
Kursen överlappar följande kurser: VTT090, VTT091
Kurslitteratur

Conny Svensson: Kompendium i Teknisk geologi. (http://connywww.tg.lth.se).
Agardh, Sven; Parhamifar, Ebrahim: Vägbyggnad. Liber, 2014, ISBN: 978-91-47-09346-5.
VA-teknik. Artiklar publiceras på kurshemsidan (live@lund).
Svenska Språknämnden: Svenska skrivregler. Liber. Senaste upplagan.
Strömquist, Siv: Skrivboken. Gleerups. Senaste upplagan.


Kontaktinfo och övrigt
Lärare: Conny Svensson, conny.svensson@tg.lth.se
Lärare: Michael Cimbritz, michael.cimbritz@chemeng.lth.se
Lärare: Ebrahim Parhamifar, ebrahim.parhamifar@tft.lth.se
Kursansvarig: Tomas Johansson, tomas.johansson@miljo.lth.se
Hemsida: https://liveatlund.lu.se



