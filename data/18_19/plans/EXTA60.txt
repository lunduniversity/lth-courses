

Kursplan för
Statistik
Statistics
EXTA60, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning I
Beslutsdatum: 2018-04-27
Allmänna uppgifter
Obligatorisk för: BI2
Undervisningsspråk: Kursen ges på svenska

Syfte
Kursen syftar till att ge kunskaper om grundläggande
statistiska begrepp inom teknik och ekonomi och att ge övning i
att bedöma kvaliteten i statistiska undersökningar samt att
använda datorer vid statistiska beräkningar.
Kursen ska ge studenten kunskaper i hur man beskriver
slumpmässig variation och förståelse för principerna bakom
statistiska analyser. Den ska också ge studenterna en
verktygslåda med de vanligaste modellerna och metoderna samt
förmågan att använda dessa i olika praktiska situationer.
Kursen syftar dels till att ge en allmänbildning i statistik,
dels ska den ge en grund för vidare studier.
Allmänbildningen behövs för den som i sitt yrkesliv inte
nödvändigtvis kommer att syssla med statistiska analyser dagligen
men som kan förväntas behöva kunna tolka resultat från olika
undersökningar, presentera resultat och genomföra enklare
statistiska analyser.
Kursen skall också kunna ge en grund för vidare studier. Detta
främst genom att man definierar och använder grundbegreppen inom
sannolikhetsteori, riskanalys, modellering mm.

Mål
Kunskap och förståelse
För godkänd kurs skall studenten
• kunna relatera frågeställningar om slumpmässig variation
och observerade data, till både praktiska och teoretiska begrepp:
variabler/slumpvariabler, fördelningar och samband mellan
variabler,
• kunna förklara begreppen oberoende, sannolikhet, betingad
sannolikhet, fördelning, väntevärde, varians, kovarians och
korrelation,
• kunna beräkna sannolikheten för en händelse samt
väntevärde och varians utifrån en given fördelning,
• kunna förklara grunderna i en statistisk beslutsmodell och
begrepp som beslut, osäkerheter och värden,
• kunna beskriva grundläggande tekniker för statistisk
slutledning och kunna använda dem på enklare statistiska
modeller.

Färdighet och förmåga
För godkänd kurs skall studenten
• kunna beskriva ett datamaterial med hjälp av olika
deskriptiva tekniker,
• kunna välja och använda en lämplig statistisk metod för
att besvara en given statistisk frågeställning,
• kunna beskriva ett problem med hjälp av beslutsträd och
även kunna hitta det optimala beslutet,
• kunna använda ett beräkningsprogram för analys av data
och simuleringar,
• kunna använda statistiska termer inom området i
skrift.

Kursinnehåll
I kursen behandlas de teoretiska och praktiska grunderna för
statistisk analys av data. Begrepp som händelse, sannolikhet
(risk), oberoende och väntevärde definieras. Vidare studeras
några olika diskreta och kontinuerliga sannolikhetsmodeller, t.ex.
binomial-, Poisson- och normalfördelning. Grunderna i den
deskriptiva statistiken behandlas: principer för tabellering och
diagramritning, central-, spridnings- och sambandsmått,
standardvägningsmetoder samt indexteori. Innebörden av begreppen
statistisk felmarginal och statistisk signifikans diskuteras. I
kursen ges också en introduktion till datoranvändning vid
simuleringar (Monte Carlo) och statistiska beräkningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen samt godkända laborationer.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skritflig tentamen. 
Antal högskolepoäng: 7,5. Betygsskala: TH.  Prestationsbedömning: Godkänd skriftlig tentamen 
Kod: 0217. Benämning: Laborationer. 
Antal högskolepoäng: 0. Betygsskala: UG.  Prestationsbedömning: Godkända laborationer.  Delmomentet omfattar: För godkänt krävs fullgjorda laborationer  (två obligatoriska introduktionstillfällen och tre laborationer). Detaljerade föreskrifter angående fullgörande av obligatoriska moment kommer att finnas i kursprogrammet.


 
Antagningsuppgifter
Förutsatta förkunskaper: FMAA05 Endimensionell Analys
Begränsat antal platser: Nej
Kursen överlappar följande kurser: TNX071
Kurslitteratur

Körner S., Wahlgren L: Praktisk statistik, tredje upplagan. Studentlitteratur, 2002, ISBN: 91-44-01915-7. Kapitel 1-6.
Körner, S., Wahlgren L: Statistisk Dataanalys, fjärde upplagan. Studentlitteratur, 2006, ISBN: 91-44-01573-9. Kapitel 1–8, 10.
The Centre for Chemical Process Safety, Tools for Making Aute Risk Decisions, Decision of Analysis. American Institute of Chemical Engineers, New York, 1995. Kapitel 11.
Körner, S: Tabeller och formler för statistiska beräkningar, Andra upplagan. Studentlitteratur, 2000, ISBN: 91-44-01485-6.
Stencilerat studiematerial , (Handledningar till datorprogram).


Kontaktinfo och övrigt
Kursansvarig: Per-Erik Isberg, per-erik.isberg@stat.lu.se
Kursansvarig: Lars Wahlgren , lars.wahlgren@stat.lu.se
Hemsida: http://www.stat.lu.se/utbildning/student/znivaa/tnx071
Övrig information: För omtentamen skall kursansvarig kontaktas.



