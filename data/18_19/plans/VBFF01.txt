

Kursplan för
Energieffektivitet och innemiljö
Energy Efficiency and Indoor Environment
VBFF01, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Valfri för: V4-hb, V4-bf
Undervisningsspråk: Kursen ges på svenska

Syfte
Ge studenten en helhetssyn av hur en byggnad fungerar som ett
klimatsystem och ge övergripande tekniska kunskaper för att kunna
skapa eller bedöma en byggnad beträffande energianvändning,
fuktbeständighet, komfort och sund inomhusmiljö.

Mål
Kunskap och förståelse
För godkänd kurs skall studenten

Förstå hur en byggnad fungerar som ett klimatsystem.
Beskriva och förklara hur man utformar rumssystem för
klimatisering och ventilation så att ställda funktionskrav
uppfylls.
Identifiera och analysera ingående poster i en
energibalans.
Kvantitativt kunna bedöma fuktskyddet för en byggnad.
Förklara hur komponenterna i en fuktbalans påverkar
fuktsäkerheten för byggnaden och dess byggnadsdelar.


Färdighet och förmåga
För godkänd kurs skall studenten

Tillämpa befintliga datorprogram för beräkning av
energibalans och köldbryggor.
Tillämpa befintliga datorprogram för bestämning av
luftbehov, ventilationsdon samt fuktskydd av platta på mark.
Utforma byggnadsdelar och sätta samman dem till en fungerande
byggnad beträffande energianvändning, fuktbeständighet,
komfort och sund inomhusmiljö.
Utforma och dimensionera ventilationsystem samt lösa
samordningen med stomme och klimatskal.


Kursinnehåll
Byggnadsfysikaliskt: utformning av byggnadsdelar,
anslutningar, genomföringar och andra detaljer för att skapa
fuktsäkra och energieffektiva hus. Information om metodik för
fuktsäkerhetsprojektering, kritiska fukttillstånd och sunda
hus.
Installationstekniskt: genomgång av krav på tekniska
lösningar i en byggnad, möjligheter och begränsningar med
kombinationer av värmesystem, luftbehandlingssystem och
komfortkylsystem, samordning av system med planlösning och
konstruktion.
Som klimatsystem: grundläggande kunskap om
krav på termisk klimat och luftkvalitet. Stationära energi-,
luft- och fuktbalanser upprättas varvid stor vikt läggs vid att
förstå vilka poster som har betydelse i dessa.
Projektuppgiften är ett centralt moment i kursen där
kopplingen mellan klimatskal, installationer, materialval,
inneklimatteknik, stomsystem och ekonomi, behandlas.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Tentamen är skriftlig och består av en teoridel och en beräkningsdel. För godkänt på kursen krävs även att projektuppgift och datorövningar är godkända. Väl genomförd projektuppgift kan höja slutbetyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Skriftlig tentamen. 
Antal högskolepoäng: 5. Betygsskala: TH.  Prestationsbedömning: Skriftlig tentamen med en teoretisk del och en beräkningsdel.  Delmomentet omfattar: Hela kursen. 
Kod: 0210. Benämning: Inlämningsuppgifter. 
Antal högskolepoäng: 2,5. Betygsskala: TH.  Prestationsbedömning: Godkänd skriftlig rapport och muntlig presentation av projektuppgift. Godkända datorövningar. 
Antagningsuppgifter
Förutsatta förkunskaper: VBFA01 Husbyggnads- och installationsteknik.
Begränsat antal platser: Nej
Kursen överlappar följande kurser: VBF055
Kurslitteratur

Abel E, Elmroth A: Byggnaden som system. Studentlitteratur, 2016, ISBN: 978-91-44-11588-7. Upplaga 4.
Nevander, LE, Elmarsson, B: Fukthandbok, Praktik och teori. Svensk Byggtjänst, 2006, ISBN: 978-91-7333-156-2.


Kontaktinfo och övrigt
Kursansvarig: Victor Fransson, victor.fransson@hvac.lth.se
Kursansvarig: Stephen Burke, stephen_a.burke@byggtek.lth.se
Hemsida: http://www.hvac.lth.se
Övrig information: Ett tillämpningsprojekt i form av en flervåningsbyggnad används inom inriktningen, eftersom detta ger en förståelse för helheten och kopplingen till andra discipliner.



