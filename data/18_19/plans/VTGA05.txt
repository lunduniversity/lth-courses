

Kursplan för
Teknisk geologi
Engineering Geology
VTGA05, 5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Huvudområde: Teknik. 
Obligatorisk för: W1
Undervisningsspråk: Kursen ges på svenska

Syfte

att presentera grundkunskaper i allmän geologi, tillämpad
geologi och hydrogeologi samt att tydliggöra sambanden mellan
ekologi och geologi. Det sistnämnda torde tydligt framgå då
kurserna Terrester Ekologi och Teknisk Geologi går parallellt i
tiden, har ett visst samarbete och är anpassade för
civilingenjörsprogrammet W.
framställningen baseras på en geologiskt vetenskaplig grund
med fokus på miljömässiga och ekologiska aspekter inkluderande
allmän ingenjörsgeologi.


Mål
Kunskap och förståelse
För godkänd kurs skall studenten

kunna redogöra för de vanligaste geologiska materialen och
särskilt Sveriges jordarter och deras bildning, förekomst,
landskapsformer och terrängläge, inre strukturell uppbyggnad,
jordlagerföljder samt fysikaliska och tekniska egenskaper såsom
permeabilitet och tjälfarlighet.
kunna förstå hur man läser en geologisk karta, upprättar en
geologisk sektion med lagerföljder - en typlagerföljd - och
därmed beskriver en jord/bergmassa i tre dimensioner.
känna till att det finns samband mellan geologiska
förutsättningar och ekologiska betingelser i människans yttre
miljö.


Färdighet och förmåga
För godkänd kurs skall studenten

kunna identifiera de vanligaste mineralen, bergarterna och
jordarterna.


Kursinnehåll
Föreläsningar
Mineral, bergarter och jordarters bildningssätt, uppträdande och
egenskaper. Strukturell uppbyggnad av de lösa jordlagren och
berggrundens strukturella uppbyggnad.
Sambandet mellan landskapsformer, bildningssätt,
materialsammansättning, kornstorlek samt jordarters och bergarters
egenskaper.
Grundvattnets bildning, uppträdande, rörelse och
sammansättning som funktion av geomiljön.
Fältundersökningsmetodik. Geomaterialens roll i
samhällsbyggandet. Geologi i byggprocessen.
Sambandet geologi - ekologi där bl.a. mera mineralkemi,
vittringsprocesser, jordmånsbildning, postglacial geologisk
utveckling och paleoekologi behandlas. Sambandet understryks
ytterligare då kursen i Terrester Ekologi genomförs parallellt i
tiden.
Övningar
Mineral-, bergarts- och jordartsövningar, vilka utförs som
självständiga övningar med viss lärartillgång i en
semipermanent samling i geolaboratoriets korridor under hela
läsperioden. Geologisk kartövning. Grundvattenövning.
Exkursioner
1. Ingenjörsgeologisk resa i Skåne i syfte att demonstrera olika
geologiska bildningars uppbyggnad, sammansättning och
nyttjande.
2. Geologisk - ekologisk resa i Skåne, i samarbete med
parallellkursen i Terrester Ekologi, i syfte att demonstrera
sambandet geologiska förutsättningar och terrester ekologi.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen och obligatoriska exkursioner.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: VGTA01, VTGA01, VTGF05
Kurslitteratur

Conny Svensson: Kompendium i Teknisk Geologi AK. Tryckt av KFS, 2012. Kompendium endast på svenska.
Conny Svensson: Conny Svenssons Ingenjörsgeologiska exkursion. 1996. Som stöd till kurslitteraturen finns internetdokumentet ”Conny Svenssons Ingenjörsgeologiska exkursion" åtkomligt via connywww.tg.lth.se.
Conny Svensson: Geologi och ekologi - några synpunkter. Distribueras av institutionen, 2012. Tillgänglig endast på svenska.


Kontaktinfo och övrigt
Kursansvarig: Universitetsadjunkt Conny Svensson, Conny.Svensson@tg.lth.se
Hemsida: http://www.tg.lth.se/grundutbildning/kurser
Övrig information: I timplanen har exkursionstimmar upptagits som laborationstimmar. Lärare tillgänglig för inlärningsdiskussion cirka 70 timmar i geolaboratoriets övningssamling.



