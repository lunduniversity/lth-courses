

Kursplan för
Arkitektur - I urban kontext
Architecture - In Urban Contexts
AAHF26, 15 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Huvudområde: Arkitektur. Fördjupning: Grundnivå, har minst 60 hp kurs/er på grundnivå som förkunskapskrav.
Alternativobligatorisk för: A3
Undervisningsspråk: Kursen ges på svenska

Syfte
Kursen syftar till att ge studenten fördjupad kunskap om
arkitekturens rumsliga egenskaper i relation till komplexa urbana
sammanhang och utveckla dennes förmåga att utforma arkitektur i
fysiskt specifika och socialt sammansatta situationer präglade av
olika tidsavtryck. Särskilt fokus ägnas den urbana dimensionen
och hur dess materiella och immateriella betydelser både påverkar
och påverkas av den byggda miljön.

Mål
Kunskap och förståelse
För godkänd kurs skall studenten
visa fördjupad kunskap om grundläggande metoder och teorier
inom området arkitektur med särskilt fokus på urbana
sammanhang.

Färdighet och förmåga
För godkänd kurs skall studenten
visa förmåga att inom ett projekt som medvetet förhåller sig
till urbana sammanhang gestalta, planera eller förnya miljöer och
byggnader.

visa förmåga att identifiera och hantera grundläggande
frågeställningar inom arkitekturens och samhällsbyggandets
områden.

visa förmåga att med adekvat arkitektonisk metod och syntes,
kritiskt, självständigt och kreativt genomföra skapande
uppgifter inom kursens program.

visa förmåga att presentera sitt arkitekturprojekt så att det
kommunicerar på ett, för yrket, acceptabelt sätt.

Värderingsförmåga och förhållningssätt
För godkänd kurs skall studenten
visa förmåga att värdera vilken slags bakgrundsinformation
som är relevant för det egna projektet.

visa förmåga att kritiskt värdera det egna arbetsresultatet
under och efter designprocessen.

Kursinnehåll
Kursen är projektorienterad och den huvudsakliga uppgiften är
att gestalta ett arkitektoniskt förslag som relaterar till ett
givet urbant sammanhang. Stor vikt läggs vid att undersöka hur
byggnader och platser kan ta till vara, vidareutveckla och förnya
fysiska, kulturella och sociala betydelser i den byggda miljön.
Projektuppgiften inbjuder till en kritisk granskning av arkitektur
och stimulerar till att utveckla ett personligt och experimentellt
arbetssätt, där innovativa förslag kan prövas.

Den kreativa processen förankras teoretiskt genom föreläsningar,
textstudier, referensstudier och seminarium som ger en fördjupad
kunskap om hur det byggdas urbana sammanhang diskuteras och
värderas i praktik och teori.

Handledning sker på veckobasis och vid särskilda inlämningar,
presentationer och offentliga genomgångar tränas studenten i att
på ett strukturerat och insiktsfullt sätt kommunicera arkitektur
i ritningar, ord och bild.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För godkänt krävs ett godkänt projekt, heltäckande dokumenterat i en portfölj, d.v.s. en sammanställning av projektet i ritningar, bilder, text och modellfoton. Dessutom krävs aktivt deltagande i schemalagd undervisning (minst 80% närvaro) som introduktioner, genomgångar och seminarier. Examinationen kommer att vara såväl muntlig som skriftlig.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Godkänt betyg i kurser inom arkitektprogrammet omfattande minst 130 högskolepoäng
AADA01 Digitala verktyg 1
AADA05 Digitala verktyg 2
AADA10 Digitala verktyg 3
AADA15 Digitala verktyg 4


Begränsat antal platser: 24
Urvalskriterier: Intervju och bedömning av portfölj.
Kursen kan ställas in: Om färre än 12 anmälda.
Kontaktinfo och övrigt
Kursansvarig: Emma Nilsson, emma.nilsson@arkitektur.lth.se
Kursansvarig: Maria Rasmussen, maria.rasmussen@hdm.lth.se



