

Kursplan för
Matematisk statistik, allmän kurs
Mathematical Statistics, Basic Course
FMSF50, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Huvudområde: Teknik. 
Obligatorisk för: L2, V3
Undervisningsspråk: Kursen ges på svenska

Syfte
Kursen ska ge studenten grunderna i matematisk modellering av
slumpmässig variation och förståelse för
principerna bakom statistiska analyser. Den ska också ge
studenterna en verktygslåda med de vanligaste modellerna och
metoderna samt förmågan att använda dessa i olika praktiska
situationer.
Kursen fyller två syften. Dels är den en allmänbildningskurs
i matematisk statistik, dels ska den ge en grund för vidare
studier.
Allmänbildningen behövs för den som i sitt yrkesliv inte
nödvändigtvis kommer att syssla med statistiska
analyser dagligen men som kan förväntas behöva genomföra
enklare statistiska tester ibland och presentera resultatet för
sina kollegor. Man förväntas då också kunna läsa och
värdera andras analyser.
Kursen ska också ge en grund för vidare studier, främst
inom försöksplanering.

Mål
Kunskap och förståelse
För godkänd kurs skall studenten

kunna relatera frågeställningar om slumpmässig variation och
observerade data, så som de uppträder i V- och L-tillämpningar,
till begreppen slumpvariabler, fördelningar och samband mellan
variabler,
kunna förklara begreppen oberoende, sannolikhet, fördelning,
väntevärde och varians,
kunna beräkna sannolikheten för en händelse samt
väntevärde och varians utifrån en given fördelning,
kunna beskriva grundläggande tekniker för statistisk
slutledning och kunna använda dem på enklare statistiska
modeller.


Färdighet och förmåga
För godkänd kurs skall studenten

kunna konstruera en enkel statistisk modell utifrån ett
problem hämtat ut verkligheten eller från ett insamlat
datamaterial,
kunna använda ett beräkningsprogram för simulering och
tolkning av statistiska modeller samt för analys av data,
kunna välja, utföra och tolka en statistik procedur som
besvarar en given statistisk frågeställning,
kunna använda statistiska termer inom området i skrift,
kunna redovisa en statistisk analys i en teknisk rapport och
dess tolkning i en tudelad rapport där en del är av teknisk natur
medan en kort del vänder sig till en lekman utan tekniska
kunskaper.


Värderingsförmåga och förhållningssätt
För godkänd kurs skall studenten

kunna granska en statistisk modell och dess förmåga att
beskriva verkligheten.


Kursinnehåll
Kursen innehåller grundläggande begrepp inom
sannolikhetsteori, statistikteori och sambandsanalys.
I momentet sannolikhetsteori introduceras begreppen
slumpvariabler och fördelningar för att beskriva variation och
slumpmässiga fenomen vilka ofta är relaterade till V- och
L-tillämpningar. Olika fördelningar, såsom binomial-, poisson-,
normal-, exponential- och lognormalfördelningen, studeras och
begreppen väntevärde och varians för en fördelning
introduceras. Speciell vikt läggs vid normalfördelningen och dess
egenskap som gränsfördelning. Simuleringar från fördelningarna
och studier av modellerna görs med hjälp av Matlab. Olika typer
av mätfel och felfortplantningsformler studeras.
I statistikteorin utgår vi från observerade data och skattar
parametrar i enkla sannolikhetsmodeller samt beskriver
skattningarnas osäkerhet. Stor vikt läggs vid kopplingen mellan
modell och verklighetsrelaterad frågeställning samt vilka
slutsatser som kan dras från observerade data. I denna analys
används grundläggande tekniker som konfidensintervall och
hypotesprövning.
I sambandsanalys (regression) studerar vi hur samband mellan
två eller flera variabler kan beskrivas, oftast är sambandet
linjärt. Modeller med indikatorvariabler kan förekomma. Vi
studerar olika tekniker för att kunna jämföra och välja bland
olika modeller för samband. Detta moment vilar tungt på
användningen av Matlab.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen, obligatorisk närvaro på laborationerna, godkänd projektrapport och godkänt färdighetsprov.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 5,5. Betygsskala: TH.  Prestationsbedömning: Skriftlig tentamen. 
Kod: 0217. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Datorlaborationer och skriftlig projektrapport. 
Kod: 0317. Benämning: Färdighetsprov. 
Antal högskolepoäng: 0,5. Betygsskala: UG.  Prestationsbedömning: Datorbaserat test 
Antagningsuppgifter
Förkunskapskrav:
Minst 6 högskolepoäng inom kurserna FMAA01/FMAA05 Endimensionell analys, FMAB30/FMAB35 Flerdimensionell analys


Förutsatta förkunskaper: Endimensionell analys, Linjär algebra och Flerdimensionell analys.
Begränsat antal platser: Nej
Kursen överlappar följande kurser: FMSF20, MASB02, MASB03, FMS012, FMS030, FMS033, FMS035, FMS086, FMS140, FMSF01, FMSF25
Kurslitteratur

Vännman K: Matematisk statistik, andra upplagan. Studentlitteratur, 2002.
Lena Zetterqvist och Johan Lindström: Räkna med variation - Ett arbetsmaterial i sannolikhetslära och statistisk inferens. Studentlitteratur, 2017.


Kontaktinfo och övrigt
Studierektor: Studierektor Anna Lindgren, studierektor@matstat.lu.se
Hemsida: http://www.maths.lth.se/matstat/kurser/fms032/
Övrig information: Bytt kurskod från FMS032. Kursen får inte ingå i examen tillsammans med FMSF25 Matematisk statistik - kompletterande projekt.



