

Kursplan för
Industriell management
Industrial Management
MION30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: E5-pla, I4, I5-ai, M4
Undervisningsspråk: Kursen ges på svenska

Syfte
Kursens mål är att söka skapa en djup, syntetiserad och
reflektiv kunskap och kompetens inom det generiska området
industriell management nationellt och globalt. Detta gäller
företagandet i såväl det stora som det mindre företaget samt
inom offentlig verksamhet. I detta kursmål adresseras även
närliggande områden som: teknisk förbättring, empowerment,
strategiskt entreprenörskap, intraprenörskap samt ledarskap.
Kursen bygger vidare på tidigare kurser inom LTH-utbildningen,
och då i synnerhet på inriktningen ”Affär och innovation”
och syftar till en fördjupad utveckling samt integration av dessa
kurser.
Arbetsformerna i kursen innebär mycket
självständigt individuellt arbete, arbete i stora samt
mindre team ofta i relation till det omgivande
samhället. Ovanstående moment genomsyras av att deltagarna ges
möjlighet att innovativt forma en individuell och kollektiv
kunskap och kompetens inom ovanstående områden. Viktigt är även
att deltagarna utvecklar ett konstruktivt kritiskt
förhållningssätt avseende egen personlig utveckling samt till
företagsutveckling.

Mål
Kunskap och förståelse
För godkänd kurs skall studenten

individuellt och i team ha utvecklat en professionell
syntetiserande kunskap och kompetens avseende industriell
management och dess tillämpning.

Kursen bygger vidare på och fördjupar kunskaper från såväl
de föregående ekonomiska som tekniska kurserna. Särskild vikt
läggs vid deltagarnas självständighet; i både de praktiska
tillämpningarna som i mer konceptuellt arbete. Stor vikt läggs
vid integrationen av olika teoretiska perspektiv, modell- och
begreppsförståelse och att reflektivt förstå och tolka
industriella och organisatoriska situationer.

Färdighet och förmåga
För godkänd kurs skall studenten

kunna identifiera och reflektivt definiera en
affärssituations olika utmaningar utifrån såväl teoretiska som
praktiska utgångspunkter. Här är förståelse för
företagandets olika intressentperspektiv ofta avgörande.
kunna välja och tillämpa relevant undersökningsmetod
inklusive valet av relevant teoretisk referensram för att finna
den bästa utgångspunkten för adresseringen teoretiska och
empiriska undersökningar.
självständigt kunna genomföra en klinisk empirisk
undersökning; t ex intervjuer, fokusgrupp med ett konstruktivt
kritiskt förhållningssätt.
kunna aktivt tolka och syntetisera det insamlade datamaterialet
till gagn för en god beslutsgrund, implementering och
värdering.

Arbetsformerna i kursen innebär såväl individuellt arbete som
arbete i team avseende ovanstående. Vidare används olika business
case, litteraturstudier, gästföreläsningar samt fältstudier i
såväl nationella som internationella miljöer. Ovanstående
moment genomsyras av att deltagaren ges möjlighet att forma en
individuell och kollektiv kunskap och kompetens om hur de kritiskt
och reflektivt även skall kunna bedöma ett uppnått
slutresultat.

Kursinnehåll
Kursen bygger vidare på och fördjupar tidigare kunskaper från
såväl de ekonomiska som tekniska ämnena med särskilt fokus på
industriellt ledarskap samt entreprenörskap och innovation. Två
dimensioner genomsyrar kursen: a) affären och
organisationsstrukturen, samt b) företags nuvarande affärer samt
förmågan till kontinuerlig innovation.
En förmåga att hantera dessa två ”spänningsfält” är
nödvändig för överlevnad och tillväxt i de komplexa
och föränderliga affärsmiljöerna såväl nationellt globalt.
Kursen har ett uttalat managementperspektiv som inbegriper både
operativa och strategiska bedömningar samt genomförande av
dessa. Viktigt är att se på innovationer som berör externa och
interna förhållanden, resurser och kompetenser.
Innovationsområdena kan t ex vara: innovationsförmåga, leda
förändring, organisationsdesign, kommunikationsformer som stöd
för besluts- och genomförandeprocesser, HR/empowerment samt
ledning & utveckling av ny kunskap.
Teman inom ovanstående ram kan t ex vara: Innovationsförmåga,
leda förändring, organisationsdesign, kommunikationsformer som
stöd för besluts- och genomförandeprocesser, HRM/empowerment
samt ledning & utveckling av kunskap.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av tre delar: a) Tillämpat industriprojekt, b) Litteraturseminarier inkl kritisk granskning och presentationer i grupp samt c) Individuell reflektion. Slutbetyget är en viktning av det tillämpade industriprojektet inklusive litteraturseminarier (75%) samt den individuella reflektion (25%). Obligatoriska moment är följande: uppstart, avstämningarna, företagsförlagd slutrapportering, litteraturseminarierna samt den samt den avslutande utvärdering/reflektionsmötet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0111. Benämning: Projekt. 
Antal högskolepoäng: 0. Betygsskala: UG. 
Kod: 0211. Benämning: Gruppvis bokapplikation. 
Antal högskolepoäng: 0. Betygsskala: UG. 
Kod: 0311. Benämning: Individuell bokrecension. 
Antal högskolepoäng: 0. Betygsskala: UG. 
Kod: 0411. Benämning: Konsultuppdrag. 
Antal högskolepoäng: 7,5. Betygsskala: TH. 
Antagningsuppgifter
Förkunskapskrav:
MIO012 Industriell ekonomi, allmän kurs eller MIOA01 Industriell ekonomi, allmän kurs eller MIOA12 Industriell ekonomi, allmän kurs
MION05 Affärsmarknadsföring eller MION20 Tillämpad affärsanalys eller MION25 Teknologistrategier


Förutsatta förkunskaper: MIO022/MIOF20 Företagsorganisation
Begränsat antal platser: Nej
Kursen överlappar följande kurser: MIO015
Kontaktinfo och övrigt
Kursansvarig: Carl-Johan Asplund, Carl-Johan.Asplund@iml.lth.se
Hemsida: http://www.pm.lth.se



