

Kursplan för
Klimatsmart arkitektur och urban design
Climate Smart Architecture and Urban Design
ABAN15, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Alternativobligatorisk för: MSUD1, MARK1-aad, MARK1-hsu, MARK1-spe
Valfri för: A4
Undervisningsspråk: Kursen ges på engelska

Syfte
Kursen syftar till att ge studenter möjlighet till fördjupad
kunskap om hur genomtänkt utformning av byggnader och bebyggelse
kan minimera städers klimatpåverkan. Den syftar också till att
stödja studenternas lärande om hur städers mikroklimat i olika
klimattyper påverkas av stadsstruktur, grönska, orientering etc.
Vidare är syftet stödja studenternas lärande om hur
byggnadsdesign och urban design påverkar energiförbrukning och
dagsljusförhållanden i byggnaderna. Vidare är syftet att belysa
människors attityder och beteenden i relation till klimat och
energifrågor.

Mål
Kunskap och förståelse
För godkänd kurs skall studenten

visa fördjupad kunskap om betydelsen av byggnaders och
städers utformning för energianvändning och
klimatpåverkan;
kunna bedöma bebyggelsestrukturens inverkan på vind,
solstrålning, temperaturförhållanden och termisk komfort i
urbana områden;
visa kunskap om faktorer som påverkar termisk komfort,
dagsljus och energianvändning för belysning i byggnader;
känna till hur klimatsmart utformning av byggnader och urban
miljö kan minimera behovet av uppvärmning och kylning och
möjliggöra maximal användning av förnyelsebar energi;
kunna formulera kriterier för klimatanpassad och hållbar
arkitektur och urban design.


Färdighet och förmåga
För godkänd kurs skall studenten

visa förmåga att omsätta kunskap om klimatsmart arkitektur
och urban design i kreativ arkitektonisk och urban gestaltning som
resulterar i minskad klimat- och miljöpåverkan;
visa förmåga att använda verktyg och modeller vid
klimatanpassad utformning av bebyggelse samt för att åstadkomma
termisk komfort, låg energianvändning och goda
dagsljusförhållanden inomhus;
visa förmåga att ta fram kriterier för en klimatanpassad och
hållbar arkitektur och urban design.


Värderingsförmåga och förhållningssätt
För godkänd kurs skall studenten

visa ett kritiskt, självständigt, kreativt och innovativt
förhållningssätt till frågor om klimat, energi, arkitektur och
stadsutformning;
visa insikt om hur bebyggelsens utformning kan stödja
människors hållbara val med avseende på energianvändning och
transportmedel.


Kursinnehåll
Kursen behandlar samspelet mellan den byggda miljön och
klimatfrågor på mikro- och makronivå samt dess relation
till användning av energi. Den belyser och utvecklar i kreativa
uppgifter hur mikroklimatet kan förbättras samt potentialen för
användning av förnybar energi som solvärme och solel i urbana
områden. Kursen berör också energianvändning och
dagsljusförhållanden i byggnader. Studenterna utforskar med
arkitektens verktyg hur stadens utformning i stort och smått kan
minimera energianvändning och klimatpåverkan.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända projektuppgifter samt 80% närvaro vid föreläsningar, seminarier och andra schemalagda aktiviteter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
Samtliga obligatoriska kurser i åk 1-3, 165hp, och en av de alternativobligatoriska kurserna om 15 hp, AAHF20/AAHF25/AAHF26 eller AAHF30, eller en kandidatexamen i arkitektur, landskapsarkitektur eller fysisk planering.		



Begränsat antal platser: Nej
Kursen kan ställas in: Om färre än 12 anmälda.
Kursen överlappar följande kurser: ABA002
Kurslitteratur

Kursens kunskapsinhämtning kommer att stödjas av litteratur som erbjuds i form av ett digitalt kursbibliotek vars innehåll förändras från år till år samt nedanstående referenslitteratur.
Climate and site development, Part 2: Influence of microclimate. Building Research Establishment, 1990, ISBN: 0-85125-429-2. BRE Digest 350.
Climate and site development, Part 3: Improving microclimate through design. Building Research Establishment , 1990, ISBN: 0-85125-430-6. BRE Digest 350.
Brown, G. Z.; DeKay; M.: Sun, Wind and Light , Architectural design strategies. John Wiley and Sons Inc, New York, 2001. Andra upplagan.
Emmanuel, M R: An Urban Approach to Climate-Sensitive Design. Spon Press, 2005, ISBN: 0-415-33410-1.
Gehl, J: Life Between Buildings, Using Public Space. The Danish Architectural Press, 2001.
Givoni, B: Climate Considerations in Building and Urban Design. Van Nostrand Reinhold, 1998, ISBN: 0-442-00991-7.
Glaumann, M; Westerberg, U: Klimatplanering, Vind. Svensk Byggtjänst, 1988, ISBN: 91-7332-371-3.
Lechner, N: Heating, cooling, lighting, Design methods for architects. John Wiley & Sons inc, New York, 2001. Andra upplagan. 620 sidor.
Roaf, S; Crichton, D; Nicol, F: Adapting Buildings and Cities for Climate Change, A 21st century survival guide. Architectural Press, Oxford, UK, 2005, ISBN: 0-7506-5911-4.
Blackmore, P: Wind microclimate around buildings. IHS BRE Press, 2011, ISBN: 978-1-84806-185-9. BRE Digest DG520.
Erell, E; Pearlmutter, D; Williamson, T: Urban Microclimate, Designing the spaces between buildings. Earthscan, 2011, ISBN: 978-1-84407-467-9.


Kontaktinfo och övrigt
Kursansvarig: Erik Johansson, erik.johansson@hdm.lth.se
Lärare: Marie-Claude Dubois, marie-claude.dubois@ebd.lth.se
Hemsida: http://www.hdm.lth.se/education/undergraduate_courses/aban15_climate_smart_architecture/
Övrig information: Kursen rekommenderas för mastersprogrammet Sustainable Urban Design.



