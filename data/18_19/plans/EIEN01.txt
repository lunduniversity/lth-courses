

Kursplan för
Mekatronik, industriell produktframtagning
Mechatronics, Industrial Product Design
EIEN01, 10 högskolepoäng, A (Avancerad nivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Valfri för: D4, E4-ra, M4-me, MD4
Undervisningsspråk: Kursen ges på begäran på engelska

Syfte
Denna kurs har som målsättning att ge studenten kunskaper,
färdigheter och erfarenheter från att delta i ett industribaserat
mekatroniskt utvecklingsprojekt som drivs fram till en fungerande
prototyp. Produktens principkonstruktion har tagits fram i
kursen EIEF01 Tillämpad mekatronik. Arbetet utförs i en grupp
där deltagarna bidrar med kompetens från flera olika
ämnesområden.

Mål
Kunskap och förståelse
För godkänd kurs skall studenten
kunna

välja konstruktionskomponenter för ett givet
produktkoncept,
specificera tillverkningsmetoder för valda
konstruktionsmaterial,
implementera realtidsprogrammering och kommunikation i
produktkonceptets integrerade styr- och reglersystem och mäta dess
prestanda,
konstruera och specificera styrelektronik, kraftelektronik och
elektromekaniska energiomvandlare som behövs för produktens
verkningssätt.


Färdighet och förmåga
För godkänd kurs skall studenten
kunna

använda gängse metoder för produktutveckling i ett
mekatronikteam,
utarbeta och bedöma vald detaljkonstruktion för ett
mekatroniskt produktkoncept,
implementera ett mekatroniskt koncept till en färdig prototyp
för industriell tillämpning,
kunna testa och utvärdera prototypen.


Värderingsförmåga och förhållningssätt
För godkänd kurs skall studenten

kunna arbeta med alla relevanta kompetenser inom ett
mekatroniskt utvecklingsteam,
ha insikt och omdöme att respektera och efterfråga de många
olika kompetenser som är förutsättningen för ett mekatroniskt
konstruktionsarbete.


Kursinnehåll
Projektet genomförs under två läsperioder i samarbete med
kursen MMK101, Produktutvecklingsprojekt. Kursdeltagarna i
Mekatronik, industriell produktframtagning ska utveckla
mekatroniska delar i gemensamma projekt eller helt mekatroniska
produkter.
En av hörnstenarna i mekatroniskt utvecklingsarbete är att
medlemmarna med olika kompetenser i ett team finns med redan från
början av projektet för att öka möjligheterna till innovativa
lösningar, där sådana ämnen som realtidsprogrammering,
reglerteknik, elektriska drivsystem och maskinkonstruktion
samverkar på ett genomgripande sätt. Denna samverkan fortsätter
inom denna kurs, där beställning av komponenter, bygge av
produkten, provning och justeringar är målen.
Kursen avslutas med en offentlig presentation av i de båda
kurserna framtagna produkterna i närvaro av
industrirepresentanter, kursledningar och press.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänd projektredovisning och skriftlig rapport.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: EIEF01Tillämpad mekatronik.
Begränsat antal platser: Nej
Kursen överlappar följande kurser: EIE075
Kurslitteratur

Bradley D, Seward D, Dawson D, Burge S: Mechatronics and the design of intelligent machines and systems. Stanley and Thornes, 2000, ISBN: 0-7487-5443-1.


Kontaktinfo och övrigt
Kursansvarig: Associate Professor Gunnar Lindstedt, gunnar.lindstedt@iea.lth.se
Kursansvarig: Universitetsadjunkt Bengt Simonsson, Bengt.Simonsson@iea.lth.se
Hemsida: http://www.iea.lth.se



