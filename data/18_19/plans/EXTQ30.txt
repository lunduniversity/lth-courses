

Kursplan för
Empirisk finansiell ekonomi
Economics, Empirical Finance
EXTQ30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: F5, I4, I4-fir, Pi4-fm
Undervisningsspråk: Kursen ges på engelska

Syfte
Syftet med kursen är att utveckla studenternas förståelse
för empiriska modeller i finansiell ekonomi och deras förmåga
att tillämpa ekonometriska metoder för att testa modellerna.

Mål
Kunskap och förståelse
För godkänd kurs skall studenten
Kursens mål är att fördjupa studentens förståelse och
kunskap om empiriska modeller inom finans. Mer specifikt ska
studenten efter genomgången kurs ha utvecklat:
•en djup förståelse för viktiga modeller inom finans,
•en djup förståelse för ekonometriska metoder som appliceras
inom finans,
•förmåga att förstå och utvärdera existerande empiriska
studier inom finans.

Färdighet och förmåga
För godkänd kurs skall studenten
Studenten ska ha förmåga att självständigt:
•tillämpa ekonometriska metoder för att testa finansiella
modeller,
•använda de metoder och teorier som de har lärt sig för att
analysera nya frågor och att göra egna empiriska studier,
•analytiskt hantera datamaterial och använda vetenskapliga
metoder för att analysera sådant material,
•identifiera intressanta finansrelaterade problem i den verkliga
världen och att använda lämpliga metoder och teorier för att
analysera dessa problem,
•presentera en tydlig och pedagogisk rapport om empiriska
analyser.
 

Värderingsförmåga och förhållningssätt
För godkänd kurs skall studenten
Studenten ska ha utvecklat:

förmåga till vidare studier inom finans och ekonomi
förmåga att självständigt söka och värdera information
från litteratur inom finans
förmåga att självständigt skriva en empirisk uppsats på
avancerad nivå.


Kursinnehåll
Kursen inleds med en kort diskussion av skattningsmetoder som
kan användas för att analysera finansiella modeller. Detta följs
av en beskrivning av egenskaper hos tidsserier av olika finansiella
data. De viktigaste teoretiska modellerna inom finans presenteras
sedan med en redogörelse för de metoder som finns tillgängliga
för att testa teoretiska hypoteser. Kursen är inriktad på
följande frågor: tester för informationseffektivitet, marknadens
mikrostruktur, händelsestudie, portföljvärdering, tester för
tillgångsprissättningsmodeller och räntebärande tillgångar.
Det finns ett antal datorövningar som ger studenterna de praktiska
färdigheter som krävs för att lösa ekonometriska problem

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av ett antal obligatoriska datorövningar, en hemtentamen i form av en kort uppsats samt en skriftlig tentamen i slutet av kursen. Betyget baseras på den skriftliga tentamen och hemtentamen. Anmdra examinationsformer kan användas i begränsad omfattning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
FMS012 Matematisk statistik, allmän kurs eller FMSF45 Matematisk statistik, allmän kurs
EXTF45 Finansiell ekonomi


Begränsat antal platser: 60
Urvalskriterier: Antal poäng som har uppnåtts eller tillgodoräknats på programmet.
Kursen överlappar följande kurser: NEK722, NEKM26, NEKN82, TEK110
Kurslitteratur

Campbell, J.Y., A.W. Lo and A.C. Macinlay: The Econometrics of Financial Markets. Princeton University Press, 1998.
Kompletterande material.


Kontaktinfo och övrigt
Kursansvarig: Professor Hossein Asgharian, hossein.asgharian@nek.lu.se
Hemsida: http://www.nek.lu.se
Övrig information: Kursen ges av Nationalekonomiska institutionen vid Ekonomihögskolan och samläses med NEKN82. Tentamenstid meddelas av kursläraren.



