

Kursplan för
Aerosolteknologi, projekt
Aerosol Technology Project
MAMN20, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: F4, M4, N4
Undervisningsspråk: Kursen ges på begäran på engelska

Syfte
Studenten skall förvärva kunskap och förmåga att
självständigt lösa ett areosolrelaterat problem. Arbetet skall
utföras i projektform med handledning av forskare inom
aerosolforskningsområdet.  Projektet skall utföras med ett
experimentellt och/eller teoretiskt förhållningssätt,
exempelvis: utföra mätningar i verkliga- eller
laboratoriemiljöer, utveckla en ny mätteknik, modellera,
analysera data etc. Studenten skall förvärva förmåga att
identifiera ett problem, välja en adekvat lösningsmetodik,
utveckla en analytisk och utvärderande förmåga och kunna dra
slutsatser.
Kursen syftar även till att träna studenten i ett
forskningsmässigt förhållningssätt och i projektledning,
egenskaper som är viktiga både under universitetsutbildningen och
på framtida arbetsplatser.

Mål
Kunskap och förståelse
För godkänd kurs skall studenten

Uppvisa en djupgående förståelse för teorier relaterade
till projektet,
Kunna motivera valen av metod, tekniker, instrumentation
och/eller modell.


Färdighet och förmåga
För godkänd kurs skall studenten

Visa förmåga att självständigt kunna formulera en
projektplan och genomföra projektet
Självständigt identifiera informationskällor, värdera
informationens relevans samt använda sig av korrekt
referenshantering


Värderingsförmåga och förhållningssätt
För godkänd kurs skall studenten

Framlägga en projektrapport och hålla en muntlig
presentation av projektet
Kunna diskutera och utvärdera problem relaterade till
aerosolteknologi i projektet


Kursinnehåll
Kursens innehåll anpassas efter studentens specialisering och
personligt intresse. De forskare i aersolforskningsgruppen som är
involverade i handledning av studenterna i kursen garanterar att
tillämpade tekniker och metoder är uppdaterade enligt de senaste
rönen inom forskningsområdet. Projektet skall lämpligen ha
samband med den aerosolforskning i internationella frontlinjen som
utförs vid Lunds Universitet. Projektet kan vara relaterat till
andra fält, inom vilka aerosolteknologi kan tillämpas. Projektet
utförs då efter överenskommelse med avdelningen eller företaget
i fråga. Om möjligt kommer hållbarhetsaspekter att tas hänsyn
till.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig rapportering samt muntlig presentation. Rapporten skall presenteras på ett annonserat seminarium.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
En av följande kurser: MAM242, TFRG10, MAM242F, FKF100, FYST38, FKF100F eller motsvarande kunskaper


Begränsat antal platser: Nej
Kurslitteratur

Bestäms efter projektets innehåll. De forskare i aersolforskningsgruppen som är involverade i handledning av studenterna i kursen garanterar att uppdaterad forskningslitteratur är adekvat utvald och används i kursen.


Kontaktinfo och övrigt
Kursansvarig: Aneta Wierzbicka, Aneta.wierzbicka@design.lth.se
Examinator: Aneta Wierzbicka, aneta.wierzbicka@design.lth.se
Hemsida: http://www.eat.lth.se/kurser/luftfoeroreningar-och-haelsorisker/



