

Kursplan för
Miljömätteknik
Methods for Environmental Monitoring
FKFN35, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Valfri för: E4, F4, F4-es, W4-ms
Undervisningsspråk: Kursen ges på engelska

Syfte
Kursen ska ge förståelse för avancerad mätteknik speciellt
applicerad på luftmiljön, samt hur dessa tekniker kan användas
för att ge underlag för bedömningar av miljö- och hälsorisker
orsakade av människans aktiviteter. Kursen syftar även till att
stimulera till ett tänkande rörande hur olika vardagliga
mänskliga aktiviteter påverkar vår miljö och hälsa, samt att
ge förmåga att värdera miljöfrågeställningar från ett
naturvetenskapligt betraktelsesätt i arbetsliv och
samhällsdebatt.

Mål
Kunskap och förståelse
För godkänd kurs skall studenten

kunna beskriva och förstå olika miljöproblem med tonvikt på
luftkvalitet från ett naturvetenskapligt perspektiv,
kunna formulera frågeställningar som syftar till att
klargöra risker för människans miljö och hälsa som är
kopplade till luftkvaliteten,
kunna planera en miljömätning på ett övergripande sätt och
välja lämpligt mättekniskt hjälpmedel,
kunna göra en översiktlig utvärdering av miljömätdata som
syftar till att besvara den uppställda
miljöfrågeställningen.


Färdighet och förmåga
För godkänd kurs skall studenten

kunna integrera kunskaper om miljömätteknik och
frågeställningar rörande luftkvalitet,
ha förmåga att presentera projekt som de genomfört samt
diskutera resultaten med kursledning och kursdeltagare vid en
muntlig presentation,
kunna genomföra projekt som syftar till att klargöra eller
att lösa ett miljöproblem och planera presentation utifrån givna
ramar,
kunna integrera kunskaper från ett omfattande material samt
från projektarbetet för problemlösning,
kunna presentera resultatet av utvärderingen muntligt och
skriftligt.


Värderingsförmåga och förhållningssätt
För godkänd kurs skall studenten

ha stimulerats till ett tänkande rörande hur olika vardagliga
mänskliga aktiviteter påverkar vår miljö och hälsa.


Kursinnehåll
Presentation av olika luftkvalitetsproblem och deras miljö- och
hälsoeffekter. Genomgång av olika typiska mätsituationer.
Flerfasproblematik speciellt vid luftföroreningsstudier.
Fysikaliska och kemiska processer vid luftföroreningar. Genomgång
av olika fysikaliska och kemiska mät- och analysmetoder för
miljöfrågeställningar.
Kursen omfattar föreläsningar, em laboration, demonstrationer
samt ett projektarbete (gruppstorlek: 2-4). Föreläsarna hämtas
från olika vetenskapliga discipliner och har stark
forskningsförankring. Projektarbetet i grupp innefattar en
utvärdering av miljömätdata och en muntlig och skriftlig
presentation av utvärderingen. Laborations- och
demonstrationsdelarna innebär att de studerande bereds tillfälle
att direkt arbeta med högteknologisk forskningsutrustning eller
få den demonstrerad.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av två delar, dels en skriftlig tentamen där studenten individuellt besvarar frågor främst av redogörande karaktär, dels ett projektarbete i grupp. För godkänt krävs även att studenten deltagit i laboration och fått laborationsredogörelsen godkänd. Betyg bestäms av tentamen och projektarbete, där tentamen ger 75 % av betyget och projektarbetet 25 % av betyget.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: Grundläggande fysik. Poäng från studier motsvarande ungefär kandidatexamen.
Begränsat antal platser: Nej
Kursen kan ställas in: Om färre än 25 anmälda.
Kursen överlappar följande kurser: FYST38, FKF100
Kurslitteratur

Bokkapitel och föreläsningsanteckningar från lärare.


Kontaktinfo och övrigt
Kursadministratör: Adam Kristensson, adam.kristensson@nuclear.lu.se
Lärare: Mårten Spanne, marten.spanne@malmo.se
Lärare: Kristina Stenström, kristina.stenstrom@nuclear.lu.se
Lärare: Jan Pallon, jan.pallon@nuclear.lu.se
Lärare: Mikkel Brydegaard Sörensen, mikkel.brydegaard@forbrf.lth.se
Lärare: Joakim Bood, joakim.bood@forbrf.lth.se
Lärare: Axel Eriksson, axel.eriksson@nuclear.lu.se
Kursadministratör: Pontus Roldin, pontus.rolding@nuclear.lu.se
Lärare: Elin Malmqvist, elin.malmqvist@forbrf.lth.se
Lärare: Jakob Riddar, jakob.riddar@med.lu.se
Hemsida: http://www.nuclear.lu.se/english/teaching/valfria_kurser/miljoemaetteknik/
Övrig information: Kursen ges i samarbete mellan avdelningarna för kärnfysik, förbränningsfysik, ergonomi och aerosolteknologi, Malmö miljöförvaltning samt avdelningen för arbets- och miljömedicin vid medicinska fakulteten.



