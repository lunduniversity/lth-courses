

Kursplan för
Forskningsmetodik i industridesign
Research Methods in Industrial Design
IDEN35, 5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning ID
Beslutsdatum: 2018-03-01
Allmänna uppgifter
Huvudområde: Industridesign. 
Obligatorisk för: MID2
Valfri för: MD4
Undervisningsspråk: Kursen ges på engelska

Syfte
Kursen syftar till att fördjupa studentens förståelse och
förmåga att planera, utföra samt rapportera undersökande
studier som genomförs för att stödja och motivera beslut i
designprocessen. Detta sker dels genom att introducera perspektiv,
angreppsätt och metoder som används inom vetenskaplig och
praktikdriven forskning i designfältet, dels att studenten ges
möjlighet att kritiskt reflektera och granska egna, kurskollegors
samt publicerade undersökande studier. I kursen genomförs och
dokumenteras, enskilt eller i grupp, en undersökande studie som
är utformad så att insikterna från studien kan utgöra ett
välgrundat underlag för det kommande examensarbetet.

Mål
Kunskap och förståelse
För godkänd kurs skall studenten
För godkänd kurs skall studenten demonstrera:
-förståelse för hur undersökande studier bidrar till
kunskapsbyggande inom designfältet.
-kunskap om alternativa metodval vid genomförande av undersökande
studier genom att i rapportform redogöra för en väl definierad
egenvald frågeställning samt kritiskt reflektera över lämpligt
genomförande för att besvara denna. Detta görs genom att
redogöra för studiens utgångspunkter: bakgrund, avgränsningar
samt alternativa angreppssätt.
-förståelse för gängse terminologi i vetenskaplig publicering,
exempelvis validitet, trovärdighet, urval, forskningsfråga etc.
Detta görs genom att läsa, kritiskt granska och i grupp diskutera
vetenskapligt publicerade artiklar med relevans för
designfältet.
-medvetenhet om relationen mellan eget utfört arbete och studier
utförda av andra inom designfältet. Detta görs genom att i
rapportform argumentera för frågeställningen och resultatets
relevans, nyhetsvärde, trovärdighet och potentiell nytta.
-medvetenhet om att olika utgångspunkter är förenade med olika
perspektiv, angreppsätt och utförande. Detta görs genom att
kritiskt reflektera över eget och kurskollegors arbete genom en i
kursen återkommande peer-review process.
-förståelse för hur en undersökande studie presenterad i
rapportform kan överföras till en designbrief.

Färdighet och förmåga
För godkänd kurs skall studenten
För godkänd kurs skall studenten demonstrera förmåga
att:
-formulera en egenvald, väl avgränsad och för designfältet
relevant frågeställning som tids- och resursmässigt kan
genomföras inom ramen för kursen.
-kommunicera en undersökande studies utgångspunkter, bakgrund,
metodval, förväntade resultat, begränsningar och implikationer,
muntligt så väl som skriftligt.
-identifiera olika tillvägagångsätt för att undersöka
frågeställningen och välja minst ett angreppssätt som är
lämpligt för att besvara denna.
-med vägledning planera, samla in och tolka empirisk data som
ökar förståelsen för den egna frågeställningen.

Värderingsförmåga och förhållningssätt
För godkänd kurs skall studenten
För godkänd kurs skall studenten
- visa insikter i att olika utgångspunkter, perspektiv och
angreppssätt påverkar genomförande och utfall av undersökande
studier samt dess relevans och trovärdighet.
- i seminarieform och genom kollegial granskning muntligt samt
skriftligen demonstrera förmåga att formulera välgrundade beslut
samt kritiskt reflektera över styrkor, svagheter och konsekvenser
gällande genomförande såväl som etiska överväganden.
-visa förmåga till ett hållbart, etiskt och kritiskt
förhållningssätt samt insikter i hur designfältet kan adressera
nuvarande och kommande samhällsutmaningar.

Kursinnehåll
Kursen erbjuder både praktisk och teoretisk kunskap och
förståelse med fokus på undersökande studier vars syfte är att
underbygga beslut i designprocessen. Praktisk kunskap övas i form
av att studenten med hjälp av vägledning med successivt ökande
komplexitet får prova olika metoder för att formulera
undersökande frågor, göra metodval, samla in och analysera
empiriskt material samt göra databassökningar (för vetenskapligt
publicerade studier) med syfte att identifiera argument för
relevans, trovärdighet och implikationer. Vidare innehåller
kursen återkommande moment som successivt fördjupar studentens
färdighet och förmåga att granska och kritiskt reflektera över
egna och andras undersökande studier. Examinationsuppgiften
innehåller moment där studenten ges möjlighet att demonstrera
sin förmåga att planera, genomföra, rapportera samt kritiskt
granska en undersökande studie vars resultat bör kunna omsättas
i en designbrief för ett designprojekt motsvarande 20 veckors
heltidsstudier.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Studentens prestation bedöms utifrån aktivt deltagande vid kursens olika moment samt prestation vid genomförda övningar och inlämnad examinationsuppgift. För godkänd kurs skall studenten visa att hen uppfyller läromålen både skriftligt och muntligt. Studenten ges möjlighet att demonstrera sina kunskaper och färdigheter genom aktivt deltagande i de olika kursmomenten, samt genom att leverera inlämningsuppgifter till i förväg given tidpunkt. I de fall inlämningsuppgifter sker i grupp skall respektive students enskilda roll och bidrag framgå tydligt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kursen överlappar följande kurser: IDE081
Kurslitteratur

Muratovski, G.: Research for designers, A guide to methods and practice. Sage Publications, 2016. Obligatorisk kursläsning.
Kumar, R.: Research methodology, A step-by-step guide for beginners. Sage Publications, 2012. Utdrag ur boken är obligatorisk läsning. Infomation ges vid kursstart.
Utöver detta tillkommer ett antal vetenskapliga artiklar eller andra texter med relevans för undersökande studier och designfältet. Artiklarna uppdateras regelbundet för att ge studenten möjlighet att få tillgång till relevanta forskningsrön. Läshänvisningar till ovanstående meddelas i samband med kursstart.
Crouch, Christopher, and Pearce, Jane: Doing Research in Design. London: Berg, 2012. Nedan följande litteratur är rekommenderad läsning för ytterligare fördjupning förståelse för design fältet.
Curedale, Robert : Design research methods, 150 ways to inform design. Topanga: Design Community College, Inc, 2013.
Friedman, K.: Theory construction in design research, criteria, approaches, and methods. Design Studies 24 (6), pp. 507–522., 2003.
Hart, Chris: Doing a Literature Review, Releasing the Social Science Research Imagination. London: SAGE Publications Ltd., 2011.
Hart, Chris: Doing a Literature Search, A Comprehensive Guide for the Social Sciences. London: SAGE Publications Ltd., 2012.
Gray, C. and Malins, J.: Visualizing research, A guide to the research process in art and design. Surrey: Ashgate Publishing Ltd., 2004.
Koskinen, I., Zimmerman, J., Binder, T., Redström, J., and Wensveen, S.: Design Research Through Practice, From the Lab, Field, and Showroom. Waltham, MA: Morgan Kaufmann, 2011.
Kumar, V. : 101 Design Methods. John Wiley & Sons. , 2013, ISBN: 9781118083468.
Krueger, R. and Casy, M.: Focus groups, a practical guide for applied research. Sage Publications, Inc., 2000.
Kvale, S.: Doing interviews. Sage Publications, Inc., 2007.
Kvale, S. and Brinkman, S. : InterViews: learning the craft of qualitative research interviewing. Sage Publications, Inc., 2009.
Laurel, Brenda: Design Research: Methods and Perspectives. Cambridge: MIT Press., 2003.
Rodriguez Ramirez, Edgar R.: Industrial design strategies for eliciting surprise. Design Studies Vol 35, No. 3, May, 2014.
Ruskin : Angela Ruskin University Library Guide to the Harvard Style of Referencing. 2015. Fifth Edition. January.


Kontaktinfo och övrigt
Kursansvarig: Elin Olander, Elin.Olander@design.lth.se
Kursansvarig: Anders Warell, Anders.Warell@design.lth.se
Hemsida: http://www.ide.lth.se
Övrig information: Undervisningsform: Föreläsningar, seminarier, övningar och självstudier.



