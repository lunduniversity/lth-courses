

Kursplan för
GIT-projekt med Pythonprogrammering
GIT Project with Python Programming
EXTP40, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning L
Beslutsdatum: 2018-03-23
Allmänna uppgifter
Valfri för: L5-gi
Undervisningsspråk: Kursen ges på engelska

Syfte
Syftet med kursen är att befästa och utveckla studentens
kunskaper i form en kombination av ett, för studenten nytt men
inom GIT vanligt programmeringsspråk, och ett praktiskt projekt.
Projektet innehåller ett flertal av de typiska momenten i ett
GIT-projekt: modellering, identifiering, analys, syntes och
datorimplementering.

Mål
Kunskap och förståelse
För godkänd kurs skall studenten

ha inhämtat nya kunskaper i Pythonprogrammering och dess
tillämpning inom GIT
redogöra för i vilka situationer, utifrån ett
GIT-perspektiv, Python är ett lämpligt språk att använda
förstå och redogöra för hur Python kan kopplas till ett
geografiska informationssystem, avseende såväl vektor- som
rasteroperationer
ha fördjupat sina kunskaper i programmering och
projektimplementering inom det valda GIT-projektets inriktning


Färdighet och förmåga
För godkänd kurs skall studenten

kunna kommunicera skriftligt och muntligt samt på ett väl
avvägt sätt kunna utnyttja det vetenskapliga fackspråket inom
området
kunna tillämpa Python-programmering innefattande
exekveringsflöde och objektsorienterad programmering
kunna tillämpa Python-programmering i en GIS-miljö avseende
standardoperationer och script inom såväl vektor- som
rasterGIS
kunna genomföra, medelst Python-programmering, ett flertal av
momenten i ett typiskt GIT-projekt: modellering, identifiering,
analys, syntes och datorimplementation
presentera sina projektresultat i både skriftlig och muntlig
form


Värderingsförmåga och förhållningssätt
För godkänd kurs skall studenten

kunna tillgodogöra sig, kritiskt bedöma och diskutera
vetenskapliga primärpublikationer inom Python-programmering, samt
kunna sammanfatta materialet


Kursinnehåll
Användning av och kunskap om programmeringsspråk vilka
används inom utveckling av, och kommunikation med, dagens
GIS-program och applikationsmiljöer inom GIT är av stor betydelse
för studenter vilka vill specialisera sig mot dessa
inriktningar.
I projekt ingår regelmässigt att söka och inhämta speciell
kunskap för dess genomförande. I denna projektkurs görs detta
genom deltagande i och genomförande av programmeringslaborationer
i en distanskurs för Python-programmering i GIS. Denna innehåller
såväl föreläsningar som andra distansresurser för inlärning.
Parallellt löper projektet som utgörs av någon GIT-relaterad
applikation. Här sker undervisning i form av ett antal
projektmöten med diskussion och handledning.

Projektredovisningen sker både muntligt och skriftligt under
varierande former.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkänt projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
minst två av fördjupningskurserna i GIT: TEK230, EXTQ05, EXTN10, EXTN15, EXTN70 eller EXTN75
EXTF80 Geografisk informationsteknik
EDAA20 Programmering och databaser
FMA430 Flerdimensionell analys eller FMAB30 Flerdimensionell analys


Begränsat antal platser: Nej
Kursen överlappar följande kurser: GISN24
Kurslitteratur

Mark Lutz: Learning Python, 4th ed. O'Reilly Media, 2009, ISBN: 978-0-596-15806-4.
Hans Petter Langtangen: Python Scripting for Computational Science, 3 ed. Springer Verlag, 2008, ISBN: 978-3-540-73915-6. Referenslitteratur.


Kontaktinfo och övrigt
Kursansvarig: Lars Harrie, lars.harrie@nateko.lu.se
Kursadministratör: Karin Larsson, karin.larsson@nateko.lu.se
Hemsida: http://www.nateko.lu.se/sv/extp40



