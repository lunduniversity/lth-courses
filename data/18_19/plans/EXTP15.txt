

Kursplan för
Mikroekonomi - individuella val
Microeconomics - Individual Choice
EXTP15, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Undervisningsspråk: Kursen ges på engelska

Syfte
Syftet med kursen är att föermedla kunskaper och färdigheter
i mikroekonomi rörande individuella val.

Mål
Kunskap och förståelse
För godkänd kurs skall studenten
  få fördjupade kunskaper i mikroekonomisk teori avseende
individers och företags val i en perfekt konkurrenssituation samt
allmän jämvikt för bytes- och
produktionsekonomier,         
förstå och redogöra för dualiteten mellan en teknologi- och
kostnads- och vinstfunktion,
·         förstå och redogöra för modeller för
individuella val såväl utan osäkerhet som under osäkerhet,
·         förstå och redogöra för den duala
ansatsen i konsumtionsteorin,
·         förstå och redogöra för villkoren för
allmän jämvikt i bytes- och produktionsekonomier;
·         förstå och redogöra för första och andra
välfärdsteoremet;
förstå och redogöra för tidspreferenser med exponentiell och
hyperbolisk diskontering.

Färdighet och förmåga
För godkänd kurs skall studenten
 tillämpa teorin på icke-parametrisk effektivitetsanalys av
företag och branscher,
·         tillämpa teorin om individuella val i
specifika exempel, såsom val av försäkringsgrad eller val av
optimal tillgångsportfölj,
·         tillämpa allmän-jämviktsanalys i praktiska
exempel och sätta resultat i relation till partiell jämvikt.

Värderingsförmåga och förhållningssätt
För godkänd kurs skall studenten
Studenten ska kunna redogöra för och diskutera sina
kunskaper.
Studenten ska utveckla förmåga till vidare studier inom ämnet
samt söka och utvärdera information med hög grad av
självständighet.

Kursinnehåll
I en första del av kursen modelleras den teknologi som ett
företag kan förväntas möta. Därefter visas under vilka
omständigheter all relevant teknologisk information finns i rent
ekonomiska storheter. Vidare visas hur effektivitetsanalys kan
genomföras via DEA-analys. Därefter fokuserar kursen på den
individuella valsituationen och olika representationssatser
härleds. Detta gäller såväl för val under osäkerhet som för
val utan osäkerhet. Olika tillämpningar av preferensteorin gås
igenom. Det gäller grundläggande allmän jämviktsanalys,
inklusive välfärdsteorins första och andra huvudsats och
tillämpningar på olika former av tillgångsmarknader. Den duala
ansatsen i konsumtionsteorin behandlas; här ges en fullständig
karaktärisering av konsekvenserna av individens
nyttomaximeringsbeteende i en marknadssituation. Resultat som
Slutsky-ekvationen, Roys identitet och Shepards lemma härleds. 
Det gäller även andra typer av val under osäkerhet. Slutligen
behandlas intertemporala val och distinktionen mellan vanlig
(exponentiell) och hyperbolisk diskontering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Kursen examineras genom skriftlig tentamen och inlämningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTP50 Avancerad mikroekonomisk analys


Begränsat antal platser: Nej
Kursen kan ställas in: Om färre än 8 anmälda.
Kursen överlappar följande kurser: TEK145, TEK137
Kurslitteratur

Mas-Colell Andreu, Michael D. Whinston och Jerry R. Green (1995): Microeconomic Theory, Oxford University Press.
Kompletterande material.


Kontaktinfo och övrigt
Kursansvarig: Alexandros Rigos, alexandros.rigos@nek.lu.se
Övrig information: Kursen samläses med NEKP21.



