

Kursplan för
Projekt i trådlös kommunikation
Project in Wireless Communication
EITN21, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Kommunikationssystem. 
Obligatorisk för: MWIR2
Valfri för: C5, D5, E5-ks
Undervisningsspråk: Kursen ges på engelska

Syfte
Syftet med kursen är att i projektform ge en sammanhängande
bild av hur de olika komponenterna i ett trådlöst
kommunikationssystem fungerar och samverkar. Studenten ska kunna
simulera ett kommunikationssystem uppbyggt av delblock innefattande
såväl det fysiska lagret som grundläggande kontrollmekanismer.
Därigenom ska också en god förståelse skapas för hur man kan
simulera prestanda och verifiera funktionen och prestanda hos
kommunikationssystem.

Mål
Kunskap och förståelse
För godkänd kurs skall studenten

ha fått förståelse för delsystemens egenskaper och deras
samverkan i ett komplett trådlöst kommunikationssystem. En viktig
del är insikten att teknikval leder till olika kompromisser där
alla önskade egenskaper ofta inte kan uppnås samtidigt.
vara väl förtrogen med olika tekniker för att simulera och
på andra sätt utvärdera ett system uppbyggt av delkomponenter i
ett trådlöst kommunikationssystem i jämförande studier.


Färdighet och förmåga
För godkänd kurs skall studenten

kunna analysera och beskriva egenskaperna för ett byggblock i
ett trådlöst kommunikationssystem och utifrån detta välja
lämplig implementationsmetod.
kunna sätta samman delblock till ett fungerande system.
utifrån en given projektuppgift kuna ta fram och implementera
en simuleringskedja för en trådlös kommunikationslänk.


Värderingsförmåga och förhållningssätt
För godkänd kurs skall studenten

ha fått övergripande syn på hur olika delkomponenter
samverkar med övriga komponenter i ett trådlöst
kommunikationssystem.
känna sig väl rustad att analysera, implementera och testa
ett trådlöst kommunikationssystem för att utvärdera och
verifiera dess egenskaper.


Kursinnehåll
Kursen består till största delen av ett simuleringsprojekt
där studenterna i grupp analyserar, implementerar, simulerar och
testar ett kommunikationssystem. Projektet kräver att kunskaper
från andra närliggande kurser kombineras och innebär studier av
rekommenderad litteratur, sökande av externa kunskapskällor,
implementering, simulering och testning. Föreläsningar och
övningar fungerar som en direkt introduktion till projektet, medan
huvuddelen av kursen består i projektarbete.
Vid kursens slut skall projektet redovisas såväl skriftligt
som vid en muntlig presentation/demonstration.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Inlämningsuppgifter, projektrapport och muntlig presentation av projektarbete.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Projekt i trådlös kommunikation. 
Antal högskolepoäng: 4,5. Betygsskala: UG.  Prestationsbedömning: Godkänd projektrapport och muntlig redovisning  Delmomentet omfattar: Muntlig projektpresentation och skriftlig projektrapport 
Kod: 0218. Benämning: Inlämningsuppgift. 
Antal högskolepoäng: 3. Betygsskala: UG.  Prestationsbedömning: Godkända skriftliga inlämningsuppgifter och muntlig presentation  Delmomentet omfattar: Inlämningsuppgifter, datorsimuleringar 
Antagningsuppgifter
Förkunskapskrav:
EITG05 Digital kommunikation eller ETT051 Digital kommunikation


Begränsat antal platser: Nej
Kursen överlappar följande kurser: EITN15, EITN20
Kontaktinfo och övrigt
Kursansvarig: Fredrik Tufvesson, fredrik.tufvesson@eit.lth.se
Hemsida: http://www.eit.lth.se/kurs/eitn21



