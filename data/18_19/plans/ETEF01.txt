

Kursplan för
Elektromagnetisk fältteori
Electromagnetic Field Theory
ETEF01, 7 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Huvudområde: Teknik. 
Obligatorisk för: Pi3
Undervisningsspråk: Kursen ges på svenska

Syfte
Kursens syfte är att ge en sammanhängande beskrivning av
såväl grundläggande teori som tillämpningar inom
elektromagnetisk fältteori. Stor vikt kommer att läggas på
fysikalisk insikt kopplat med användandet av matematiska modeller.
Kursen avser också att belysa de vitt spridda tillämpningarna av
den elektromagnetiska fältteorin såsom optik, elektronik
och kommunikationsteknik.

Mål
Kunskap och förståelse
För godkänd kurs skall studenten

kunna förklara hur elektrisk laddning och ström alstrar och
påverkas av elektriska och magnetiska fält
kunna beskriva de elektromagnetiska egenskaperna hos olika
material
kunna tillämpa Maxwells ekvationer på enkla elektrostatiska,
magnetostatiska och elektrodynamiska problem
kunna förstå grundläggande utbredning och generering av
elektromagnetiska vågor


Färdighet och förmåga
För godkänd kurs skall studenten

kunna visa förmåga att på ingenjörsmässiga grunder bedöma
elektromagnetiska problem, göra relevanta approximationer och
välja lämplig lösningsmetod
visa förmåga att analysera och modellera elektromagnetiska
problemställningar, samt tolka och presentera resultaten


Värderingsförmåga och förhållningssätt
För godkänd kurs skall studenten

kunna förklara styrkan och generaliteten i en fältteoretisk
beskrivning av fysikaliska fenomen
ha insikt om att elektromagnetismen är grunden till
elektronik, optik och radiokommunikation


Kursinnehåll
Vektoranalys. Elektrostatiska fält. Skalära elektriska
potentialen. Coulombs lag. Polarisation. Magnetostatiska fält.
Vektorpotentialen. Magnetisering. Induktionslagen. Maxwells
fältekvationer. Elektromagnetiska vågor.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAA05 Endimensionell analys, FMA420, FMAB20 Linjär algebra och FMA435, FMAB35 Flerdimensionell analys med vektoranalys, FMA021, FMAN55 Kontinuerliga system, FAF220 Fysik eller FAFF40 Våglära och optik.
Begränsat antal platser: Nej
Kursen överlappar följande kurser: ESS050, ETE055
Kurslitteratur

Griffiths D J: Introduction to Electrodynamics. Pearson Education Limited, 2014, ISBN: 0-13-978-1-292-02142-3.
Karlsson, A, Kristensson, G, Sohl, C: Elektromagnetisk fältteori, Exempelsamling.


Kontaktinfo och övrigt
Kursansvarig: Anders Karlsson, anders.karlsson@eit.lth.se
Hemsida: http://www.eit.lth.se/kurs/etef01



