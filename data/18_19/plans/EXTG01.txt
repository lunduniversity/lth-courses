

Kursplan för
Medicinska bildgivande system
Medical Imaging Systems 
EXTG01, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Huvudområde: Teknik. 
Obligatorisk för: BME3
Undervisningsspråk: Kursen ges på svenska

Syfte
Medicinska bilder är centrala för diagnostik och behandling,
eftersom bilder ger användaren möjlighet att direkt tolka mycket
komplicerade och stora datamängder. I dagens bildgivande system
för medicinska tillämpningar är dessa ofta framtagna utgående
ifrån strålning antingen i joniserande form (nuklearmedicin,
röntgen) eller icke-joniserande (ultraljud och magnetisk
resonanstomografi). Trenden är att medicinska bilder får en allt
större betydelse för inte bara diagnostik och terapi, utan också
för att förstå människokroppens funktion som sjuk och frisk,
ända ner på molekylär nivå. Det är därför viktigt att
civilingenjören i medicin och teknik visar förståelse för de
grundläggande principerna bakom dessa system vad beträffar
bildgenerering, begränsningar och möjligheter,
användningsområden samt eventuella relaterade hälsorisker.

Mål
Kunskap och förståelse
För godkänd kurs skall studenten
• ha kunskap om de vanligast förekommande bildsystemen för
medicinska tillämpningar
• ha förståelse för hur respektive bild kommer till
• visa förståelse för hur en undersökning går till för
respektive bildsystem
• ha förståelse för vilka tillämpningsområden respektive
bildgivande system används inom
• ha förståelse för begränsningar hos systemen för att
undvika felaktig tolkning av mätresultat
• ha översiktlig kunskap om strålskydd och relaterade
hälsorisker

Färdighet och förmåga
För godkänd kurs skall studenten
• ha fått erfarenhet av bildtolkning typiska för de
vanligast förekommande bildsystemen
• kunna kommunicera resultat från laborativa experiment
skriftligt

Värderingsförmåga och förhållningssätt
För godkänd kurs skall studenten
• kunna föra ett resonemang kring vilket bildsystem som bör
användas för en given problemställning

Kursinnehåll
Nuklearmedicin: Principer bakom nuklearmedicin.
Skintillationskameran, PET/SPECT – Grundläggande principer för
datainsamling och tomografisk bildrekonstruktion. Radiofarmaka och
interndosimetri. Kvalitetskontroll.
Röntgen: Generering av bromsstrålning, röntgenrör,
Röntgenspektrum och filtrering, Röntgenbilden. Strålfält,
strålkvalitetsparametrar (HVL, spektra). Primär och sekundär
strålning, kontrastmedel. Detektorer (film, förstärkningsskärm,
bildplattor). Bildförstärkare. Direktdigitala detektorer.
Datortomografi, rekonstruktionsalgoritmer, CT-nummer, Tomosyntes.
Kvantifiering av bildkvalitet: PSF, MTF, Wiener spektrum, ROC &
andra metoder. Kliniska applikationer av röntgen. Bildkvalitet
versus absorberad dos till patienten. DICOM bildarkivering mm inom
radiologin. Kvalitetskontroll.
Magnetisk resonanstomografi: Översiktlig historik. NMR-relaterade
kärnfysikaliska grunder inklusive begreppen magnetfält, resonans,
spinnpopulation och signalgenerering. Basala kontrastparametrar:
protontäthet samt T1-, T2- och T2*-relaxation. Signaldetektering
samt bildrekonstruktion via Fourier-transform.
Basala pulssekvenser, d.v.s. spinneko, gradienteko, inversion
recovery samt deras typiska kontrastegenskaper vid olika
maskininställningar.
MR-säkerhet samt praktiska risker.
Ultraljud: Fysik, reflektion, dämpning, ljudutbredning,
givarteknik, diagnostikapparatens uppbyggnad, beamforming, Doppler,
vågfenomen (speckle, icke-linjär utbredning), kontrastmedel,
elastografi, fotoakustik, säkerhet och artefakter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För betyget 3 krävs godkänt på följande moment: Laborationer med tillhörande rapporter, samt skriftlig tentamen. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Godkänd tentamen 
Kod: 0217. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Godkända laborationer och rapporter. 
Antagningsuppgifter
Förutsatta förkunskaper: EITA01 Introduktion till medicin och teknik
Begränsat antal platser: Nej
Kurslitteratur

Magdy M. Khalil: Basic Sciences of Nuclear Medicine (e-bok). Samt föreläsningsanteckningar.
Hendee, W R and Russell, R E: Medical Imaging Physics (e-bok). Samt föreläsningsanteckningar.
MR: P G Björklunds kompendium (senaste versionen) samt ett mer matematiskt beskrivande kompendium, skrivet av Ronnie Wirestam.
Ultraljud: Kompendium.


Kontaktinfo och övrigt
Kursansvarig: Michael Ljungberg, Michael.Ljungberg@med.lu.se
Kursansvarig: Tomas Jansson, Tomas.Jansson@elmat.lth.se



