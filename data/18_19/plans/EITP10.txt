

Kursplan för
Högpresterande fibernät
High Performance Fiber Networks
EITP10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-ks, D4-ks, E4, F4, MWIR2
Undervisningsspråk: Kursen ges på engelska

Syfte
Målet med kursen är att ge fördjupade kunskaper om hur
fibernäten är uppbyggda och fungerar i olika delar av
kommunikationskedjan. Studenten ska ges en förståelse för hur
näten är konstruerade och vilka krav som ställs på
överföringen beroende på var i nätet det avses. Utifrån det
ska de kunna avgöra vilken typ av fiberteknik som är lämplig och
varför. De ska ha en förståelse för hur fiberkommunikation är
uppbyggd från de fysiska elementen upp till nätverksarkitekturer.
De skall vidare ha kunskap om monitorering och drift av näten,
samt hur nya nät installeras.

Mål
Kunskap och förståelse
För godkänd kurs skall studenten

Kunna redogöra för uppbyggnaden av fibernät gällande t.ex.
arkitektur och topologi.
Kunna redogöra för olika optiska element och deras
egenskaper.
Kunna redogöra för olika typer av begränsningar som
förekommer i ett fibernät.
Veta hur dagens fibernät är uppbyggda på olika nivåer i
nätverket.


Färdighet och förmåga
För godkänd kurs skall studenten

Resonera för hur ett fibernät är uppbyggt i olika
beståndsdelar, samt väga för- och nackdelar med olika typer av
arkitekturer i olika situationer.
Utifrån en given topologi kunna avgöra vilken typ av
installation som är lämplig, både med avseende på tekniska och
ekonomiska faktorer.


Värderingsförmåga och förhållningssätt
För godkänd kurs skall studenten

Utifrån nätverkstyp kunna avgöra vilka krav som ställs på
utrustningen, samt vilken typ av arkitektur som är lämplig.
Kunna avgöra vilken typ av övervakning och monitorering som
är lämplig utifrån nätverkstyp och driftssituation.
Kunna utvärdera möjligheter och begränsningar i dagens och
morgondagens fibernät.


Kursinnehåll
Introduktion
Nya tjänster såsom 5G-shopping, digital industri och cloud
robotics medför nya utmaningar för nätverken, exempelvis ökade
hastigheter för 4K video eller ökade krav på fördröjningar i
5G-applikationer, krav som i de flesta fall enbart kan lösas med
fiberkommunikation. Kursen ska ge en insikt i hur moderna näten
är designade, både för fixnäten och för mobilnäten, för att
klara kraven. Detta ger krav på de olika delarna av nätverken,
vilket i de flesta fallen enbart kan lösas med fiberoptisk
kommunikation.
Arkitektur och topologi
Arkitekturen i fibernäten bygger i huvudsak på tre olika
strukturer; punkt-till-punkt (P2P) förbindelse,
punkt-till-multi-punkt (P2MP).och våglängdsmultiplexering (WDM).
Dessa strukturer har olika egenskaper och passar för olika
ändamål. För korta förbindelser med höga krav på hastighet
och fördröjning, såsom datacenter och fronthaul i mobilnäten,
används till stora delar P2P, medan exempelvis accessnäten med
sträckningar upp till 10 km byggs med antingen P2P eller P2MP, så
kallad Passive Optical Network (PON). De stora kärnnäten är ofta
utbyggt med multipla våglängder (WDM) och P2P. Kursen belyser
fördelar och nackdelar med de olika teknikerna för en given
situation.
Optiska element
Det finns i huvudsak två kategorier av element, passiva och
aktiva. De passiva komponenterna bygger på optiska egenskaper.
Här finns exempelvis fibern själv, splitters (dvs MUX/deMUX) och
optiska filter. De aktiva komponenterna är exempelvis laser,
mottagare, förstärkare och switchar. Kursen ger förståelse för
de olika komponenterna och hur de kan användas. Likaså belyses
deras egenskaper samt principen för hur de fungerar. Kursen
behandlar också de tekniker som kan användas för att höja
hastigheterna ytterligare, exempelvis genom högre
modulationsgrad.
Drift och monitorering
Vid nätverksdrift och nätverksoptimering är det viktigt att
läsa in relevant data från nätet, så kallad monitorering. För
det kan antingen passiva eller aktiva metoder användas, vilket
gäller för alla nät. Kursen tar upp olika monitoreringsmetoder
för att mäta exempelvis effekt spektrum, våglängd och
polarisation på ljuset. Även en del aktiva metoder presenteras,
så som Optical Time Domain Relectometry (OTDR).
Installation
Till skillnad från Internet-access över befintlig
infrastruktur, exempelvis telenät och kabel-TV-nät, måste ny
fiber dras vid nyanslutning. Redan i slutet av 90-talet talades det
om att alla hade rätt till en snabb Internet-uppkoppling,
bredband, från hemmet. Kursen ger en inblick i hur förläggning
och installation av fiberbaserad access går till praktiskt och
vilka kostnader som är förknippade med det.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkända inlämningsuppgifter och projekt, samt aktivt deltagande i online-diskussioner.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Inlämningsuppgifter. 
Antal högskolepoäng: 5. Betygsskala: TH.  Prestationsbedömning: Godkända inlämningsuppgifter och aktivt deltagande i diskussioner  Delmomentet omfattar: Web-baserad examination, i form av inlämningsuppgifter och diskussioner 
Kod: 0218. Benämning: Projekt. 
Antal högskolepoäng: 2,5. Betygsskala: UG.  Prestationsbedömning: Godkänt deltagande i projekt  Delmomentet omfattar: Mini-projekt 
Antagningsuppgifter
Förutsatta förkunskaper: Grundkurs i kommunikationssystem, såsom EITF45 Datorkommunikation, EITA55 Kommunikationssystem, ETSF15 Kommunikationssystem och nätverk eller EITF25 Internet - teknik och applikationer.

Begränsat antal platser: Nej
Kontaktinfo och övrigt
Kursansvarig: Stefan Höst, stefan.host@eit.lth.se



