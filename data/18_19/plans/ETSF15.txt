

Kursplan för
Kommunikationssystem och nätverk
Communication Systems and Networks
ETSF15, 5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: E3
Undervisningsspråk: Kursen ges på svenska

Syfte
Kursen ger en introduktion till kommunikationsområdet och
syftar till att studenten ska förstå behoven och principerna för
ett kommunikationssystem på olika nivåer, inkluderande det
fysiska lagret.

Mål
Kunskap och förståelse
För godkänd kurs skall studenten

kunna redogöra för behovet av protokoll i ett
kommunikationssystem
kunna redovisa motiv för och konsekvenser av att använda
hierarkiska referensmodeller
förstå möjligheter och begränsningar i olika lager av ett
kommunikationssystem


Färdighet och förmåga
För godkänd kurs skall studenten

kunna syntetisera och praktiskt implementera
protokollfunktioner utifrån krav och begränsningar


Värderingsförmåga och förhållningssätt
För godkänd kurs skall studenten

kunna jämföra och bedöma för- och nackdelar med olika
strategier för att realisera delfunktioner i
kommunikationssystem


Kursinnehåll
Kursen ger en bred översikt över de principer och tekniker som
utgör grunden för dagens kommunikationssystem. Kunskaperna byggs
upp genom att studenterna aktivt undersöker hur enkla plattformar
kan fås att kommunicera med varandra under varierande grader av
svårigheter (val av transmissionsmedium och modulation, brutna
länkar, resursdelning, överbelastning etc). Därefter ges en
teoretisk förklaring och utvidgad lösning för allmännare fall.
Ett återkommande inslag i kursen är hur samma principer kan
användas för att lösa problem på flera olika nivåer i
kommunikationssystemet, och behovet av protokoll för
kommunikationen.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen. Laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Kommunikationssystem och nätverk. 
Antal högskolepoäng: 3. Betygsskala: TH.  Prestationsbedömning: Skriftlig tentamen. 
Kod: 0218. Benämning: Laborationer. 
Antal högskolepoäng: 2. Betygsskala: UG.  Prestationsbedömning: Laborationer. 
Antagningsuppgifter
Begränsat antal platser: Nej
Kursen överlappar följande kurser: ETS052, EITA55, EITF45, EITF25, ETS130
Kurslitteratur

Maria Kihl & Jens A. Andersson: Datakommunikation och Nätverk, upplaga 1:2. Studentlitteratur, 2013, ISBN: 9789144083063.
William Stallings: Data and Computer Communications, 10th edition. Pearson, ISBN: 9781292014388.


Kontaktinfo och övrigt
Kursansvarig: Kaan Bür, kaan.bur@eit.lth.se
Hemsida: http://www.eit.lth.se/kurs/etsf15



