<!DOCTYPE HTML>
<html lang="sv">
<head>
<title>Kursplan 2018/19 EITP10</title>
<meta http-equiv="Content-Type" content="text/html; charset=UTF-8" />
<style type="text/css">
body {
    margin: auto;
    margin: 30px;
    font-family: times, sans-serif;
}
h1 {
    font-family: Arial, Verdana, Geneva, Helvetica, sans-serif;
    font-size: 150%;
    font-style: normal;
    font-weight: bold;
    color: rgb(77,76,68);
}
h2 {
    font-family: Arial, Verdana, Geneva, Helvetica, sans-serif;
    font-size: 114%;
    font-style: normal;
    font-weight: bold;
    color: rgb(77,76,68);
}
p {
    font-size: 100%;
    font-style: normal;
    font-weight: normal;
}
.small {
    font-size: 80%;
}
.bold {
    font-weight: bold;
}
.italic {
    font-style: italic;
}
@media print {
    html {
        font-size: 10pt;
    }
    a {
        text-decoration: none;
        color: #000;
    }
}
</style>
</head>
<body>
<div class="pdfbody">
<span class="italic">Kursplan för</span><br />
<h1>Högpresterande fibernät<br />
High Performance Fiber Networks</h1>
<h2>EITP10, 7,5 högskolepoäng, A (Avancerad nivå)</h2>
<p><span class="bold">Gäller för: </span>Läsåret 2018/19<br />
<span class="bold">Beslutad av: </span>Programledning C/D<br />
<span class="bold">Beslutsdatum: </span>2018-04-03</p>
<h2>Allmänna uppgifter</h2>
<p><span class="bold">Valfri för: </span>C4-ks, D4-ks, E4, F4, MWIR2<br />
<span class="bold">Undervisningsspråk: </span>Kursen ges på engelska</p>

<h2>Syfte</h2>
<p>Målet med kursen är att ge fördjupade kunskaper om hur
fibernäten är uppbyggda och fungerar i olika delar av
kommunikationskedjan. Studenten ska ges en förståelse för hur
näten är konstruerade och vilka krav som ställs på
överföringen beroende på var i nätet det avses. Utifrån det
ska de kunna avgöra vilken typ av fiberteknik som är lämplig och
varför. De ska ha en förståelse för hur fiberkommunikation är
uppbyggd från de fysiska elementen upp till nätverksarkitekturer.
De skall vidare ha kunskap om monitorering och drift av näten,
samt hur nya nät installeras.</p>

<h2>Mål</h2>
<p><span class="italic">Kunskap och förståelse</span><br />
För godkänd kurs skall studenten</p>
<ul>
<li>Kunna redogöra för uppbyggnaden av fibernät gällande t.ex.
arkitektur och topologi.</li>
<li>Kunna redogöra för olika optiska element och deras
egenskaper.</li>
<li>Kunna redogöra för olika typer av begränsningar som
förekommer i ett fibernät.</li>
<li>Veta hur dagens fibernät är uppbyggda på olika nivåer i
nätverket.</li>
</ul>

<p><span class="italic">Färdighet och förmåga</span><br />
För godkänd kurs skall studenten</p>
<ul>
<li>Resonera för hur ett fibernät är uppbyggt i olika
beståndsdelar, samt väga för- och nackdelar med olika typer av
arkitekturer i olika situationer.</li>
<li>Utifrån en given topologi kunna avgöra vilken typ av
installation som är lämplig, både med avseende på tekniska och
ekonomiska faktorer.</li>
</ul>

<p><span class="italic">Värderingsförmåga och förhållningssätt</span><br />
För godkänd kurs skall studenten</p>
<ul>
<li>Utifrån nätverkstyp kunna avgöra vilka krav som ställs på
utrustningen, samt vilken typ av arkitektur som är lämplig.</li>
<li>Kunna avgöra vilken typ av övervakning och monitorering som
är lämplig utifrån nätverkstyp och driftssituation.</li>
<li>Kunna utvärdera möjligheter och begränsningar i dagens och
morgondagens fibernät.</li>
</ul>

<h2>Kursinnehåll</h2>
<p>Introduktion</p>
<p>Nya tjänster såsom 5G-shopping, digital industri och cloud
robotics medför nya utmaningar för nätverken, exempelvis ökade
hastigheter för 4K video eller ökade krav på fördröjningar i
5G-applikationer, krav som i de flesta fall enbart kan lösas med
fiberkommunikation. Kursen ska ge en insikt i hur moderna näten
är designade, både för fixnäten och för mobilnäten, för att
klara kraven. Detta ger krav på de olika delarna av nätverken,
vilket i de flesta fallen enbart kan lösas med fiberoptisk
kommunikation.</p>
<p>Arkitektur och topologi</p>
<p>Arkitekturen i fibernäten bygger i huvudsak på tre olika
strukturer; punkt-till-punkt (P2P) förbindelse,
punkt-till-multi-punkt (P2MP).och våglängdsmultiplexering (WDM).
Dessa strukturer har olika egenskaper och passar för olika
ändamål. För korta förbindelser med höga krav på hastighet
och fördröjning, såsom datacenter och fronthaul i mobilnäten,
används till stora delar P2P, medan exempelvis accessnäten med
sträckningar upp till 10 km byggs med antingen P2P eller P2MP, så
kallad Passive Optical Network (PON). De stora kärnnäten är ofta
utbyggt med multipla våglängder (WDM) och P2P. Kursen belyser
fördelar och nackdelar med de olika teknikerna för en given
situation.</p>
<p>Optiska element</p>
<p>Det finns i huvudsak två kategorier av element, passiva och
aktiva. De passiva komponenterna bygger på optiska egenskaper.
Här finns exempelvis fibern själv, splitters (dvs MUX/deMUX) och
optiska filter. De aktiva komponenterna är exempelvis laser,
mottagare, förstärkare och switchar. Kursen ger förståelse för
de olika komponenterna och hur de kan användas. Likaså belyses
deras egenskaper samt principen för hur de fungerar. Kursen
behandlar också de tekniker som kan användas för att höja
hastigheterna ytterligare, exempelvis genom högre
modulationsgrad.</p>
<p>Drift och monitorering</p>
<p>Vid nätverksdrift och nätverksoptimering är det viktigt att
läsa in relevant data från nätet, så kallad monitorering. För
det kan antingen passiva eller aktiva metoder användas, vilket
gäller för alla nät. Kursen tar upp olika monitoreringsmetoder
för att mäta exempelvis effekt spektrum, våglängd och
polarisation på ljuset. Även en del aktiva metoder presenteras,
så som Optical Time Domain Relectometry (OTDR).</p>
<p>Installation</p>
<p>Till skillnad från Internet-access över befintlig
infrastruktur, exempelvis telenät och kabel-TV-nät, måste ny
fiber dras vid nyanslutning. Redan i slutet av 90-talet talades det
om att alla hade rätt till en snabb Internet-uppkoppling,
bredband, från hemmet. Kursen ger en inblick i hur förläggning
och installation av fiberbaserad access går till praktiskt och
vilka kostnader som är förknippade med det.</p>

<h2>Kursens examination</h2>
<p><span class="bold">Betygsskala: </span>TH - (U,3,4,5) - (Underkänd, Tre, Fyra, Fem)<br />
<span class="bold">Prestationsbedömning: </span>För godkänd kurs krävs godkända inlämningsuppgifter och projekt, samt aktivt deltagande i online-diskussioner.</p>
<p>Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.</p>
<p><span class="bold">Delmoment</span><br />
<span class="bold">Kod: </span>0118. <span class="bold">Benämning: </span>Inlämningsuppgifter. <br />
<span class="small"><span class="bold">Antal högskolepoäng: </span>5. <span class="bold">Betygsskala: </span>TH.  <span class="bold">Prestationsbedömning: </span>Godkända inlämningsuppgifter och aktivt deltagande i diskussioner  <span class="bold">Delmomentet omfattar: </span>Web-baserad examination, i form av inlämningsuppgifter och diskussioner </span><br />
<span class="bold">Kod: </span>0218. <span class="bold">Benämning: </span>Projekt. <br />
<span class="small"><span class="bold">Antal högskolepoäng: </span>2,5. <span class="bold">Betygsskala: </span>UG.  <span class="bold">Prestationsbedömning: </span>Godkänt deltagande i projekt  <span class="bold">Delmomentet omfattar: </span>Mini-projekt </span></p>
<h2>Antagningsuppgifter</h2>
<p><span class="bold">Förutsatta förkunskaper: </span>Grundkurs i kommunikationssystem, såsom <a href="/kursplaner/18_19/EITF45.html">EITF45</a> Datorkommunikation, <a href="/kursplaner/18_19/EITA55.html">EITA55</a> Kommunikationssystem, <a href="/kursplaner/18_19/ETSF15.html">ETSF15</a> Kommunikationssystem och nätverk eller <a href="/kursplaner/17_18/EITF25.html">EITF25</a> Internet - teknik och applikationer.
<br />
<span class="bold">Begränsat antal platser: </span>Nej</p>
<h2>Kontaktinfo och övrigt</h2>
<p><span class="bold">Kursansvarig: </span>Stefan Höst, <a href="mailto:stefan.host@eit.lth.se">stefan.host@eit.lth.se</a></p>

</div>
</body>
</html>