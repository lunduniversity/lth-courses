

Kursplan för
Biomatematik
Biomathematics
FMAN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-23
Allmänna uppgifter
Undervisningsspråk: Kursen ges på begäran på engelska

Syfte
Kursens huvudsyfte är att ge en grundläggande introduktion
till teori och matematiska metoder inom biologi, i tillräcklig
omfattning för att kunna ta sig an biologiska problemställningar.
Vidare är syftet att få studenten att utveckla sin förmåga till
problemlösning, både med och utan dator. Syftet är också att
förbereda för fortsatta studier i t ex biologiska system och
evolutionsbiologi.

Mål
Kunskap och förståelse
För godkänd kurs skall studenten

kunna tydligt förklara och självständigt använda
matematiska grundbegrepp inom biologi, speciellt inom
cellmodellering, evolutionsdynamik och diffusionsfenomen.
kunna beskriva och översiktligt förklara den matematiska
teorin bakom några centrala biologiska modeller, såsom
icke-linjära differensekvationer, icke-linjära
differentialekvationer och reaktions-diffusions-ekvationer.


Färdighet och förmåga
För godkänd kurs skall studenten

kunna använda programpaket på dator för att simulera
lösningar till biologiska problem.
kunna visa god förmåga att självständigt identifiera
biologiska problemställningar som kan lösas med
matematisk modellering, samt kunna välja lämplig metod.
kunna självständigt applicera grundläggande modellering på
industriellt och forskningsmässigt relevanta biologiska
problem.
med adekvat terminologi, väl strukturerat och logiskt
sammanhängande kunna redogöra för lösningen till ett biologiskt
modelleringsproblem.


Kursinnehåll
Populationstillväxt. Icke-linjära differensekvationer.
Evolutionsdynamik. Kontinuerliga modeller. Fasplansmetoder.
Molekyldynamik. Cellcykeln. Gränscykler, oscillationer och
exciterbara system. Diffusionsmodellering. PDE-modeller.
Mönstergenerering.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Obligatoriska inlämningsuppgifter. Godkänt resultat på dessa räcker för godkänt på kursen. För överbetyg fordras godkänt resultat på en hemtentamen och en muntlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: FMAF05 System och transformer och FMAN55 Kontinuerliga system, eller kurserna i Tillämpad matematik.
Begränsat antal platser: Nej
Kurslitteratur

Edelstein-Keshet, L.: Mathematical models in Biology. SIAM, 2004, ISBN: 0-07-554950-6.


Kontaktinfo och övrigt
Studierektor: Anders Holst, Studierektor@math.lth.se
Kursansvarig: Anders Källén, andersk@maths.lth.se
Kursadministratör: Studerandeexpeditionen, expedition@math.lth.se
Hemsida: http://www.maths.lth.se/course/biomat/



