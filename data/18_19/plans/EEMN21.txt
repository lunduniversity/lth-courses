

Kursplan för
Introduktion till mikrofluidik och lab-on-a-chip system
Introduction to Microfluidics and Lab-on-a-chip Systems
EEMN21, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Valfri för: BME4-bf, E4-mt, F4, F4-mt, F4-nf, N4-nbm
Undervisningsspråk: Kursen ges på begäran på engelska

Syfte
Kursen ger en bred introduktion till mikrofluidik-området med
en särskild inriktning mot lab-on-a-chip-system. Mikrofluidik och
lab-on-a-chip-system hanterar vätske- och gasflöden i
mikrometerstora kanaler, ofta för kemisk och biokemisk analys.
Området är sant tvärvetenskapligt där miko- och nanoteknologi
utnyttjas för integration av t. ex. elektriska, mekaniska, kemiska
och optiska funktioner på ett chip. System som baseras på
mikrofluidik spelar en allt större roll t.ex. inom områden som
kemi och biokemi, bioteknologi samt medicin.

Mål
Kunskap och förståelse
För godkänd kurs skall studenten

Beskriva hur designgeometrier och fysikaliska parametrar
påverkar mikrofluidiksystemens egenskaper och funktion.
Beskriva metoder som finns för tillverkning av
mikrofluidiksystem, samt generering och styrning av
mikroflöden.
Beskriva vanligt förekommande komponenter och funktioner i ett
mikrofluidikssystem.


Färdighet och förmåga
För godkänd kurs skall studenten

Experimentellt kunna koppla upp och hantera mikrofluidiksystem
samt instrumentering och metoder för undersökning av dessa.
Kunna designa ett enklare mikrofluidiksystem.
Kunna läsa, sammanfatta och diskutera vetenskapliga artiklar
om mikrofluidik och lab-on-a-chip-system.


Värderingsförmåga och förhållningssätt
För godkänd kurs skall studenten

Kunna analysera fördelar och begränsningar med
miniatyrisering av fluidiksystem.
Ha insett vikten av och vara öppen för ett tvärvetenskapligt
arbetsätt


Kursinnehåll
Flödesmekanik i mikrosystem, material och tillverkningsmetoder
för mikrofluidiksystem, ytspänning, viskositet, diffusion,
dimensionslösa parametrar (t.ex. Reynolds tal),
flödeskarakterisering, ventiler, mekaniska och elektrokinetiska
pumpmetoder, blandning, dropp-baserade mikrofluidiksystem, kemisk
separation, cellseparation, detektion, tillämpningar inom kemi,
biokemi, bioteknologi, biologi och medicin samt akustik på
chip.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs att man är godkänd på följande moment: laborationer med tillhörande rapporter, aktivt deltagande i artikelpresentationen, genomförande och redovisning av projekt muntligt och skriftligt samt skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0116. Benämning: Laboration 1. 
Antal högskolepoäng: 0,5. Betygsskala: UG.  Prestationsbedömning: Genomförd laboration och godkänd laborationsrapport. 
Kod: 0216. Benämning: Laboration 2. 
Antal högskolepoäng: 0,5. Betygsskala: UG.  Prestationsbedömning: Genomförd laboration och godkänd laborationsrapport om denna krävs. 
Kod: 0316. Benämning: Laboration 3. 
Antal högskolepoäng: 0,5. Betygsskala: UG.  Prestationsbedömning: Genomförd laboration och godkänd laborationsrapport. 
Kod: 0416. Benämning: Artikelpresentation. 
Antal högskolepoäng: 0,5. Betygsskala: UG.  Prestationsbedömning: Artikel presenterad på godkänt vis. 
Kod: 0516. Benämning: Projekt. 
Antal högskolepoäng: 1,5. Betygsskala: UG.  Prestationsbedömning: Projekt genomfört, muntligen presenterat och projektrapport godkänd. 
Kod: 0616. Benämning: Tentamen. 
Antal högskolepoäng: 4. Betygsskala: TH.  Prestationsbedömning: Betygsättning av tentamen.  
Antagningsuppgifter
Förutsatta förkunskaper: Grundläggande kurser i fysik, kemi eller biologi.
Begränsat antal platser: 32
Urvalskriterier: 1. Inriktningen av påbörjat examensarbete.
2. Antal poäng som återstår till examen.
3. Erhållna betyg på kurser inom programmet där slutbetyg har erhållits.
4. Intervju.
Kursen kan ställas in: Om färre än 8 anmälda.
Kursen överlappar följande kurser: EEMN20, EEM055
Kurslitteratur

Albert Folch: Introductin to BioMEMS. ISBN: 978-1-4398-1839-8.
Föreläsningsmaterial, övningar och laborationshandledningar.


Kontaktinfo och övrigt
Kursansvarig: Pelle Ohlsson, pelle.ohlsson@bme.lth.se
Kursansvarig: Per Augustsson, per.augustsson@bme.lth.se
Hemsida: http://bme.lth.se/course-pages/introduktion-till-mikrofluidik-och-lab-on-a-chip-system



