

Kursplan för
Fasta tillståndets fysik
Solid State Physics
FFFF05, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Huvudområde: Teknik. 
Obligatorisk för: F3
Undervisningsspråk: Kursen ges på svenska

Syfte
Kursen utnyttjar begrepp från kurser i statistisk fysik,
elektromagnetisk fältteori, kvantmekanik och atomfysik. Med
utgångspunkt i tidigare kurser diskuteras hur fasta materials
elektronstruktur uppstår. Tonvikt läggs på bandstrukturen och de
elektriska egenskaperna hos halvledare, vilket leder fram till
pn-övergången. Transistorn behandlas kortfattat. Kursen
diskuterar också optiska och magnetiska egenskaper hos fasta
material. Begreppen i kursen är viktiga för fortsatt förståelse
för många viktiga tillämpningsområden - bl a elektronik,
optoelektronik på mikro- och nanoskala, samt även för
grundläggande forskning och utveckling inom området.

Mål
Kunskap och förståelse
För godkänd kurs skall studenten

kunna beskriva de inom kursen använda modellerna samt
deras förutsättningar, möjliga användningsområden och
begränsningar.
kunna förklara vad som påverkar elektriska egenskaper hos
fasta material och speciellt hos halvledare.
kunna diskutera möjligheter och begränsningar hos
halvledarmaterial.
kunna beskriva pn-övergången och några elektroniska
komponenter baserade på halvledare.
kunna beskriva några elektriska och optiska egenskaper
hos fasta material och diskutera dessa egenskaper utifrån de
modeller som ingår i kursen.


Färdighet och förmåga
För godkänd kurs skall studenten

kunna välja relevanta modeller med inslag av kvantmekanik för
att beskriva fasta materials elektronstruktur.
kunna genomföra och utvärdera experiment.
kunna presentera och förklara fysikaliska frågeställningar
och experimentella resultat skriftligt och muntligt.


Kursinnehåll
Kristallina material. Klassisk vs. kvantmekanisk beskrivning av
elektroner i metaller. Elektronstruktur: fri-elektronmodellen och
bandstruktur. Elektriska egenskaper hos metaller, halvledare och
isolatorer. Optoelektroniska och elektroniska komponenter:
pn-övergången, lysdioder och introduktion till
fälteffekt-transistorer. Något om fasta materials optiska
egenskaper.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen samt godkända laborationer.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Fasta tillståndets fysik. 
Antal högskolepoäng: 6,5. Betygsskala: TH.  Prestationsbedömning: Skriftlig tentamen. 
Kod: 0210. Benämning: Laborationer. 
Antal högskolepoäng: 1. Betygsskala: UG.  Prestationsbedömning: Skriftlig alternativt muntlig presentation av laborationens innehåll och resultat.  Delmomentet omfattar: Laborationer. 
Antagningsuppgifter
Förutsatta förkunskaper: FAFF10 Atom- och kärnfysik med tillämpningar och FMFF05 Statistisk termodynamik med tillämpningar.
Begränsat antal platser: Nej
Kursen överlappar följande kurser: FFF100, FFFF01
Kurslitteratur

Kompendium.


Kontaktinfo och övrigt
Kursansvarig: Carina Fasth, carina.fasth@ftf.lth.se
Hemsida: http://www.ftf.lth.se/courses/ffff05.html



