

Kursplan för
Processimulering
Process Simulation
KETN01, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning B/K
Beslutsdatum: 2018-03-21
Allmänna uppgifter
Valfri för: B4-pt, K4-p, W4-p
Undervisningsspråk: Kursen ges på begäran på engelska

Syfte
Simuleringsteknik är en viktig teknik inom processindustrin
för avancerade studier, såsom analys av driftssättsbyte och
design av nya processer. Kursen förmedlar en fördjupad färdighet
och förståelse för datorbaserad analys och design av kemiska
processer. Syftet med kursen är att skapa förutsättningar för
studenten att bli en kompetent användare och beställare av
simuleringsteknik genom att belysa teknikens möjligheter,
begränsningar samt dess komplexitet.

Mål
Kunskap och förståelse
För godkänd kurs skall studenten

Kunna formulera avancerade matematiska modeller för mass- och
värmetransport inom kemitekniska processer
Kunna bedöma vilka numeriska metoder som lämpar sig för
lösning av olika typer av simuleringsproblem


Färdighet och förmåga
För godkänd kurs skall studenten

Kunna formulera avancerade beräkningstekniska problem och
lösa dessa med beräkningsverktyg
Kunna presentera simuleringstekniska projekt muntligt,
skriftligt och interaktivt


Värderingsförmåga och förhållningssätt
För godkänd kurs skall studenten

Kunna bedöma och värdera modellers giltighet, användbarhet
samt dess simuleringstekniska komplexitet
Kunna bedöma och värdera möjligheten att framgångsrikt
utnyttja matematiska modeller för processteknisk
problemlösning


Kursinnehåll
Kursen tar upp formulering av matematiska modeller med
tillhörande numeriska metoder för lösning av stationära och
dynamiska lumpade beskrivningar samt stationära och dynamiska
distribuerade beskrivningar. Elementär programmeringsteknik tas
upp för abstraktion och strukturering för ökad användbarhet av
datorverktyg med grafiska användargränssnitt.
Beräkningsverktyg utnyttjas både för förståelse av
modellers och metoders egenskaper samt för att lösa större
simuleringstekniska projekt.
Kursens teori och metoder tillämpas på ett simuleringsprojekt
som är uppdelat i ett antal delprojekt. Projektet genomförs i
grupper om två eller tre studenter. Kursen bygger på integrerade
föreläsningar och datorövningar under första delen som stödjer
projektet. I andra delen sker mer och mer självständigt
grupparbete inom projektet. Kursen avslutas med en intern
konferens.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker genom ett antal delprojekt, redovisade skriftligt och muntligt.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: KETF01 Transportprocesser och KETF10 Separationsprocesser eller KETF40/KTE170 Masstransport i naturliga och tekniska system
Begränsat antal platser: 24
Urvalskriterier: Antal poäng som återstår till examen.
Kursen överlappar följande kurser: KAT061
Kurslitteratur

Process Simulation. Department of Chemical Engineering, 2015.


Kontaktinfo och övrigt
Kursansvarig: Professor Bernt Nilsson, Bernt.Nilsson@chemeng.lth.se
Kursansvarig: Niklas Andersson, niklas.andersson@chemeng.lth.se
Hemsida: http://www.chemeng.lth.se/ketn01/



