

Kursplan för
Interaktion 2: Virtualitet och kognitiv modellering
Interaction 2: Virtuality and Cognitive Modelling
MAMN15, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-da, D5
Undervisningsspråk: Kursen ges på svenska

Syfte
På basis av de kunskaper och färdigheter man tillägnat sig
under tidigare datatekniskt orienterade och
människa-teknik-orienterade kurser ska studenterna i denna –
starkt projektorienterade – kurs sätta samman och pröva dessa
kunskaper och färdigheter i ett större projektarbete, samtidigt
som de reflekterar kring arbetet. De ska även fördjupa sina
kunskaper om mjukvara, design och kognition i relation till
avancerade interaktiva digitala miljöer. Ett delsyfte är att ge
träning i effektivt samarbete i en projektgrupp bestående av
personer med olika bakgrund och kompetenser. Ett annat delsyfte är
att ge studenten en fördjupad förmåga att identifiera och lösa
interaktionsproblem som rör nästa generations
interaktionstekniker.

Mål
Kunskap och förståelse
För godkänd kurs skall studenten
• visa kvalificerad kännedom om potentialer i digitala
artefakter/miljöer för undervisning, utbildning, underhållning,
industri, vård, information etc.
• på ett kvalificerat sätt kunna diskutera och göra
jämförelser av olika lösningar och argumentera för de val som
man själv gör för ett projekt eller system
• kunna motivera ett val av inslag av användartestning –
omfång, metoder, etc. – i ett projekt inom kursens område
• kunna resonera om metodfrågor och relevansfrågor inom
området på ett kvalificerat sätt
• visa sådan kunskap och förståelse som krävs för att
kunna verka som nyckelperson i motsvarande utvecklingsprojekt som
de som kursen innehåller

Färdighet och förmåga
För godkänd kurs skall studenten
• kunna genomföra ett projekt enligt de kriterier och de
delmål som kursledning tillsammans med projektgruppen sätter
upp
• i ett projekt-team med blandade kompetenser inom kursens
område bidra signifikant till projektets genomförande, där
projekten består av utveckling/vidareutveckling av ett interaktivt
system/prototyp/artefakt
• kunna argumentera för de prioriteringar man gör i
utvecklingen av ett sådant system
• kunna föra dialog med olika grupper och kunna arbeta
effektivt i teamblandade grupper med olika kompetenser
• kunna definiera begrepp på ett sådant sätt att olika
perspektiv, discipliner och kunskapsområden kan föras samman och
därmed kunna fungera som projektledare för team bestående av
personer med olika kunskapsbakgrund

Värderingsförmåga och förhållningssätt
För godkänd kurs skall studenten
• visa beredskap att hantera oförutsägbarheten och det
expansiva i problemsituationer som involverar människor och deras
interaktion med en alltmer komplex omgivning
• visa medvetenhet om etiska aspekter på forsknings- och
utvecklingsarbete
• ha förståelse för värdet i att angripa problem på fler
än ett sätt för olika metoders potential respektive
begränsningar och om hur och varför det är gynnsamt att
kombinera vissa metoder med varandra
• inse betydelsen av att sätta in ett projekt i olika
sammanhang och relatera till andras krav och perspektiv

Kursinnehåll
Det är en starkt projektorienterad kurs, där studenterna
utvecklar eller vidareutvecklar egna konkreta prototyper för
artefakter för interaktion. Man specificerar problem, utvecklar
lösningar och testar dessa. Man tar även del av andra gruppers
utvecklingsarbete.
Som default arbetar man i denna kurs vidare utifrån det projekt
och i den projektgrupp man arbetade i Interaktion 1. Det ges dock
möjlighet till nyinriktningar och även nya projektval när det
finns skäl för detta. Detta avgörs i samråd med
kursansvarig.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Samtliga obligatoriska moment.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
MAMN10 Interaktion 1: Neuromodellering, kognitiv robotik och agenter


Förutsatta förkunskaper: TEK210 Kognition samt någon av MAMA15, MAMN25, MAM061, MAM101 eller MAM120.
Begränsat antal platser: Nej
Kursen överlappar följande kurser: KOGP10
Kurslitteratur

Litteraturkompendium. Institutionen för designvetenskap & Lund University Cognitive Science.


Kontaktinfo och övrigt
Kursansvarig: Agneta Gulz, Agneta.Gulz@lucs.lu.se
Hemsida: http://www.eat.lth.se/kurser/interaktionsdesign
Övrig information: Obligatoriska moment: 
introduktionsföreläsning, skriftliga och muntliga delredovisningar, workshoptillfällen, projekthandledningstillfällen, skriftlig projektrapport, muntlig projektpresentation.
Observera att kursen samläses med studenter på mastersprogrammet i kognitionsvetenskap som läser motsvarande kurs ht 2016.



