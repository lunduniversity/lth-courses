

Kursplan för
Programmering och databaser
Programming and Databases
EDAA20, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Huvudområde: Teknik. 
Obligatorisk för: L2
Valfri för: B4, K4
Undervisningsspråk: Kursen ges på svenska

Syfte
Studenterna skall lära sig att skriva små och medelstora
datorprogram och få grundläggande insikter i objektorienterad
programmering och programspråket Java. Studenterna skall också
få grundläggande och praktiska kunskaper om lagring av data i
relationsdatabaser.

Mål
Kunskap och förståelse
För godkänd kurs skall studenten

kunna förklara grundläggande begrepp inom objektorienterad
och imperativ programmering
kunna förklara och ge exempel på användning av
grundläggande algoritmer, till exempel för sökning
kunna beskriva och ge exempel på användning av grundläggande
datastrukturer som vektorer och matriser
kunna beskriva mindre informationssystem med ER-modeller och
UML-notation
kunna använda frågespråket SQL för att hämta information
ur databaser


Färdighet och förmåga
För godkänd kurs skall studenten

kunna konstruera och implementera algoritmer för att lösa
enkla uppgifter
kunna implementera Javaklasser utgående från givna
specifikationer
kunna använda enkla verktyg för att skriva in, testa och
felsöka program
kunna läsa programkod och dokumentation
kunna använda en databashanterare för att implementera en
enkel databas


Värderingsförmåga och förhållningssätt
För godkänd kurs skall studenten

på egen hand kunna gå vidare inom området objektorienterad
programmering


Kursinnehåll
Om program som modeller av verkliga system. Objekt och
operationer, klasser och metoder. Grundläggande
programkonstruktioner, grundläggande algoritmer. Datastrukturer:
vektorer, klassen ArrayList. Arv, polymorfism. Strängklasser.
Introduktion till databassystem. Grunderna i relationsmodellen,
frågespråket SQL. ER- och UML-diagram.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftlig tentamen i programmering. Slutbetyg på kursen baseras på resultatet av denna tentamen. Obligatoriska moment: laborationer i programmering och laborationer i databaser. Detaljerade föreskrifter angående fullgörande av obligatoriska moment kommer att finnas i kursprogrammet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0110. Benämning: Programmering, obligatoriska moment. 
Antal högskolepoäng: 3. Betygsskala: UG.  Prestationsbedömning: För godkänt betyg krävs fullgjorda laborationer i programmering.  Delmomentet omfattar: Laborationer i programmering. 
Kod: 0210. Benämning: Programmering, tentamen. 
Antal högskolepoäng: 3. Betygsskala: TH.  Prestationsbedömning: Skriftlig tentamen. Slutbetyg på kursen baseras på resultatet av denna tentamen. 
Kod: 0310. Benämning: Databaser, obligatoriska moment. 
Antal högskolepoäng: 1,5. Betygsskala: UG.  Prestationsbedömning: För godkänt betyg krävs att studenten fullgjort laborationerna i databasteknik.  Delmomentet omfattar: Laborationer i databashantering. 
Antagningsuppgifter
Begränsat antal platser: Nej
Kursen överlappar följande kurser: EDA011, EDA016, EDA017, EDA501, EDA616, EDAA10, EDAA65, EDAA45, EDAA50, EDAA55
Kurslitteratur

Downey, A. & Mayfield, C.: Think Java, How to Think Like a Computer Scientist. O'Reilly, 2017, ISBN: 978-1491929568. Think Java är tillgänglig under Creative Commons Attribution-NonCommercial-ShareAlike 3.0 Unported License. Författarna underhåller en online-version på http://greenteapress.com/wp/think-java/.


Kontaktinfo och övrigt
Kursansvarig: Univ.adj Anna Axelsson, Anna.Axelsson@cs.lth.se
Hemsida: http://cs.lth.se/edaa20



