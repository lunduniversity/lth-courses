

Kursplan för
Industriell organisation
Economics, Industrial Organization
EXTG60, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Valfri för: I4
Undervisningsspråk: Kursen ges på engelska

Syfte
Kursen syftar till att ge en introduktion till några
framträdande modeller och verktyg som används inom ämnet
industriell organisation samt att ge en orientering om viktiga
frågeställningar samt empiriska resultat inom detsamma.

Mål
Kunskap och förståelse
För godkänd kurs skall studenten
kunna förstå och redogöra för:
· de underliggande principerna som bestämmer marknaders
struktur,
· de viktigaste metoderna som ett monopol kan använda sig av
för att exploatera sin marknadsmakt,
· grundläggande oligopolteori rörande såväl
kvantitetskonkurrens som priskonkurrens,
· olika konkurrensbegränsande aktiviteter som
kartellsamarbete samt inträdesavskräckande metoder,
· motiven bakom företagsfusioner samt deras viktigaste
effekter,
· olika vertikala samverkansformer mellan företag samt deras
effekter,
· faktorer som kan påverka företags investeringar i
forskning och utveckling.

Färdighet och förmåga
För godkänd kurs skall studenten
ha färdigheten och förmågan att självständigt:
· analysera marknadsstrukturer och identifiera relevanta
marknader,
· ange och analysera effekter av olika prissättnings- och
produktdifferentieringsmetoder som ett monopol kan använda sig
av,
· härleda jämvikten i enklare oligopolmodeller samt kunna
redogöra för modellernas ekonomiska implikationer,
· analysera olika konkurrensbegränsande aktiviteters effekter
och bakgrund,
· analysera företagsfusioners konsekvenser,
· ange och analysera effekter av olika vertikala
samverkansformer,
· använda enklare modeller för att kunna analysera vad som
påverkar företagens investeringar i forskning och utveckling.

Värderingsförmåga och förhållningssätt
För godkänd kurs skall studenten
utveckla förmåga till vidare studier inom ämnet samt söka
och utvärdera information med hög grad av självständighet.

Kursinnehåll
Kursen innehåller en genomgång av de teoretiska verktyg och
modeller som används för att analysera frågeställningar om hur
företag agerar på marknader gentemot konsumenter och andra
företag. I många fall studeras mer specifika men mer realistiska
modeller av marknader än i traditionell mikroteori där generella
resultat ofta kommer i förgrunden. Efter att begreppet
marknadsstruktur analyserats består kursen huvudsakligen av tre
moment. Det första analyserar hur en monopolist kan exploatera sin
marknadsmakt genom bl.a. prisdiskriminering, horisontell och
vertikal produktdifferentiering samt paketerbjudanden. Det andra
momentet inbegriper en strategisk analys av hur företag
interagerar med andra företag enligt traditionell oligopolteori
och enligt nyare modeller som bygger på icke-kooperativ spelteori.
I detta moment berörs konkurrenslagstiftningen och aktuella fall
av priskarteller samt missbruk av dominerande ställning analyseras
utifrån en ekonomisk synvinkel. Det tredje huvudmomentet behandlar
kontraktsmässiga förhållanden mellan företag. Horisontella
kontrakt som fusioner analyseras men tonvikten ligger på olika
former av vertikala kontrakt som vertikal prissättning, exklusiva
territorier m.m. Kursen avslutas med ett separat avsnitt om teorier
om FoU samt patent.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen är skriftlig och äger rum vid slutet av kursen. Ytterligare möjlighet till examination anordnas i nära anslutning härtill. Kursen består också av en frivillig inlämningsuppgift som genomförs i grupp. Denna är poänggivande och poängen får tillgodoräknas vid ordinarie tentamenstillfälle samt omtentamenstillfälle under innevarande termin.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
EXTA40 Introduktion till mikroekonomisk teori


Begränsat antal platser: Nej
Kursen överlappar följande kurser: TEK140, NEKH21
Kurslitteratur

Pepall, L., Richards, D. & Norman, G.: Industrial Organization: contemporary theory and practice. Wiley-Blackwell, 2014, femte upplagan.
Kompletterande material.


Kontaktinfo och övrigt
Kursansvarig: Professor Jerker Holm, Jerker.Holm@nek.lu.se
Hemsida: http://www.nek.lu.se



