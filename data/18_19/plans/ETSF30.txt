

Kursplan för
Kravhantering
Requirements Engineering
ETSF30, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Obligatorisk för: IDA3
Undervisningsspråk: Kursen ges på svenska

Syfte
Kursens syfte är att ge studenten grundläggande och
fördjupade kunskaper och färdigheter inom kravhantering i
storskalig utveckling av system med betydande andel programvara.
Kursen ger praktisk tillämpning av metoder och tekniker för
kravhantering.

Mål
Kunskap och förståelse
För godkänd kurs skall studenten

kunna definiera grundläggande begrepp och principer inom
kravhantering
kunna redogöra för ett flertal olika typer av krav
kunna redogöra för och värdera ett flertal olika metoder och
tekniker för kravhantering
kunna beskriva och relatera olika delprocesser inom
kravhantering
kunna beskriva kravhanteringsprocessens relation till övriga
processer i produktlivscykeln.


Färdighet och förmåga
För godkänd kurs skall studenten

kunna välja lämplig kravhanteringsteknik för
sammanhanget
kunna använda flera olika tekniker för att identifiera
krav
kunna använda flera olika tekniker för att specificera
krav
kunna använda flera olika tekniker för att validera krav
kunna använda flera olika tekniker för att prioritera
krav.


Värderingsförmåga och förhållningssätt
För godkänd kurs skall studenten

medvetet kunna välja arbetssätt efter hur kravbilden ser
ut
visa prov på ett systematiskt och långsiktigt
arbetssätt
medvetet kunna problematisera över kravkvalitetens påverkan
på slutproduktens kvalitet
på ett adekvat sätt kunna involvera användare i
kravprocessen.


Kursinnehåll

Krav på olika abstraktionsnivåer och i olika sammanhang
Kravhanteringens delprocesser och deras relation
Specificering av datakrav, t ex med virtuella fönster och
datamodeller
Specificering funktionella krav, t ex med egenskapskrav och
uppgiftsbeskrivningar
Specificering av olika typer av kvalitetskrav
(icke-funktionella krav), t ex användbarhet, prestanda, och
tillförlitlighet
Olika tekniker för kravidentifiering, t ex fokusgrupper
Olika tekniker för kravvalidering, granskningar
Olika tekniker för kravprioritering, t ex parvisa
jämförelser
Datorbaserat kravverktyg

Föreläsningar ger en översikt av teorin och hjälp till
självstudier. Projektarbete ger praktisk träning i kravprocessens
olika delar. Övningarna relaterar teorin till praktik genom
diskussion av lösningar till uppgifter. Laborationen ger praktisk
övning på att tillämpa datorbaserat kravhanteringsverktyg

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och i grupp. Projektarbete bedöms i grupp, genomförd och rapporterad laboration bedöms parvis, genomförda övningar bedöms individuellt och i grupp och skriftlig tentamen bedöms individuellt. För slutbetyg krävs godkänd laboration, godkända övningar samt godkänd tenta. Slutbetyget ges av en sammanvägning mellan projektarbetets betyg och poängtalet på tentamen. Deltagande i gruppbildningen vid kursens start är obligatorisk. Under kursens gång är det obligatoriskt att delta aktivt i övningar och vid handledningstillfällen. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Tentamen. 
Antal högskolepoäng: 4,5. Betygsskala: TH.  Prestationsbedömning: Slutbetyget på kursen baseras på en sammanvägning av resultatet på tentamen och på projektarbetet.  Delmomentet omfattar: Skriftlig tentamen. 
Kod: 0217. Benämning: Projekt. 
Antal högskolepoäng: 3. Betygsskala: TH.  Prestationsbedömning: Slutbetyget baseras på en sammanvägning av resultatet på tentamen och på projektarbetet.  Delmomentet omfattar: Projekt i grupp. 
Antagningsuppgifter
Förkunskapskrav:
ETS032 Programvaruutveckling för stora system
ETSF20 Programvaruutveckling för stora projekt


Begränsat antal platser: Nej
Kursen överlappar följande kurser: ETS672, ETS170
Kurslitteratur

Lauesen, S: Software Requirements, Styles and Techniques. Addison-Wesley , 2002, ISBN: 9780201745702. Eller förlag: Pearson Professional Education, 2001.
Material som anvisas av institutionen.


Kontaktinfo och övrigt
Kursansvarig: Universitetslektor Christin Lindholm, christin.lindholm@cs.lth.se
Hemsida: http://cs.lth.se/etsf30
Övrig information: Obligatoriska moment: Projekt, övningar, laborationer, presentationer och rapporter.
Kursen ges vid Campus Helsingborg.
Observera att på grund av projektets karaktär krävs närvaro alla kursveckor
Vissa av de obligatoriska momenten ingår i Ing-dagar



