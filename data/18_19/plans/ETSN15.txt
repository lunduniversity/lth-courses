

Kursplan för
Kravhantering
Requirements Engineering
ETSN15, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning C/D
Beslutsdatum: 2018-04-03
Allmänna uppgifter
Valfri för: C4-da, D4-se, E4-pv, F4, F4-pv, I4, I4-pvs
Undervisningsspråk: Kursen ges på svenska

Syfte
Kursens syfte är att ge studenten grundläggande och
fördjupade kunskaper och färdigheter inom kravhantering i
storskalig utveckling av system med betydande andel programvara.
Kursen ger både teoretisk analysförmåga inom ämnet och praktisk
tillämpning av metoder och tekniker för kravhantering. Kursen ger
träning i att läsa vetenskapliga artiklar i ämnet.

Mål
Kunskap och förståelse
För godkänd kurs skall studenten

definiera grundläggande begrepp och principer inom
kravhantering
redogöra för ett flertal olika typer av krav
redogöra för och värdera ett flertal olika metoder och
tekniker för kravhantering
beskriva och relatera olika delprocesser inom
kravhantering
beskriva kravhanteringsprocessens relation till övriga
processer i produktlivscykeln
redogöra för kravhanteringens relation till
marknadsorienterad produktledning
diskutera några forskningsresultat inom
kravhanteringsområdet


Färdighet och förmåga
För godkänd kurs skall studenten

kunna välja lämplig kravhanteringsteknik för
sammanhanget
kunna använda flera olika tekniker för att identifiera
krav
kunna använda flera olika tekniker för att specificera
krav
kunna använda flera olika tekniker för att validera krav
kunna använda flera olika tekniker för att prioritera
krav


Värderingsförmåga och förhållningssätt
För godkänd kurs skall studenten

medvetet kunna välja arbetssätt efter hur kravbilden ser
ut.
visa prov på ett systematiskt och långsiktigt
arbetssätt.
medvetet kunna problematisera över kravkvalitetens påverkan
på slutproduktens kvalitet.
på ett adekvat sätt kunna involvera användare i
kravprocessen.
medvetet kunna problematisera över kravhanteringens relation
till ekonomiska aspekter i produktutveckling


Kursinnehåll

Krav på olika abstraktionsnivåer och i olika sammanhang
Kravhanteringens delprocesser och deras relation
Specificering av datakrav, t ex med virtuella fönster och
datamodeller
Specificering av funktionella krav, t ex med egenskapskrav och
uppgiftsbeskrivningar
Specificering av olika typer av kvalitetskrav
(icke-funktionella krav), t ex användbarhet, prestanda, och
tillförlitlighet
Olika tekniker för kravidentifiering, t ex fokusgrupper
Olika tekniker för kravvalidering, t ex granskningar
Olika tekniker för kravprioritering, t ex parvisa
jämförelser
Marknadsorienterad kravhantering, produktledning och
prioritering

Föreläsningar ger en översikt av teorin och hjälp till
självstudier. Projektarbete ger praktisk träning i kravprocessens
olika delar. Övningarna relaterar teorin till praktik genom
diskussion av lösningar till uppgifter.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både enskilt och i grupp. Projektarbete bedöms i grupp, genomförda och rapporterade laborationer bedöms parvis, och skriftlig tentamen bedöms individuellt. Slutbetyget ges av en sammanvägning mellan projektarbetets betyg och poängtalet på tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Kravhantering. 
Antal högskolepoäng: 4,5. Betygsskala: TH.  Prestationsbedömning: Slutbetyg på kursen baseras till 60% på resultatet av tentamen.  Delmomentet omfattar: Skriftlig tentamen. 
Kod: 0217. Benämning: Projekt. 
Antal högskolepoäng: 3. Betygsskala: TH.  Prestationsbedömning: Slutbetyg på kursen baseras till 40% på resultatet projektarbetet.  Delmomentet omfattar: Projekt i grupp. 
Antagningsuppgifter
Förkunskapskrav:
ETSA01/ETSA02 Ingenjörsprocessen för programvaruutveckling - metodik eller ETS032 Programvaruutveckling för stora system eller fullgjorda obligatoriska moment i första läsperioden av ETSN05 Programvaruutveckling för stora system


Begränsat antal platser: Nej
Kursen överlappar följande kurser: ETS672, ETSF30, ETS170
Kurslitteratur

Lauesen S.: Software Requirements – Styles and Techniques. Addison-Wesley, 2002, ISBN: 0-201-74570-4.
Kompendium och artiklar som anvisas av institutionen.


Kontaktinfo och övrigt
Kursansvarig: Professor Björn Regnell, bjorn.regnell@cs.lth.se
Hemsida: http://cs.lth.se/etsn15
Övrig information: Kursen innefattar ett projekt på 3 hp.



