

Kursplan för
Verkstadsintroduktion
Introduction to Workshop Training
IDEA95, 6 högskolepoäng, G1 (Grundnivå)
Gäller för: Läsåret 2018/19
Beslutad av: Programledning ID
Beslutsdatum: 2018-03-01
Allmänna uppgifter
Huvudområde: Teknik. 
Obligatorisk för: MD1
Undervisningsspråk: Kursen ges på svenska

Syfte
Kursens syfte är att på ett handfast och säkert sätt
introducera verkstadens möjligheter och restriktioner vad gäller
traditionella bearbetningsmetoder för olika material. Dessutom
introduceras 3D-printing.

Mål
Kunskap och förståelse
För godkänd kurs skall studenten

kunna särskilja olika bearbetningsprinciper
kunna identifiera de vanligaste verktygen
kunna redogöra för principerna för additiv tillverkning


Färdighet och förmåga
För godkänd kurs skall studenten

under översiktlig uppsikt kunna arbeta med traditionella
verkstadsmaskiner, såsom bandsåg, svarv och fräsmaskin.
kunna hantera en enklare 3D-printer.


Värderingsförmåga och förhållningssätt
För godkänd kurs skall studenten
• vara motiverad att följa givna säkerhetsregler.
• kunna relatera till adekvat precisionsnivå med ett minimum om
0,1 mm.

Kursinnehåll
Kursen startar med att studenten får använda konventionella
verktygsmaskiner för enklare bearbetning genomförd under
handledning. Föreläsningar täcker områden som arbetsmetoder,
säkerhetsregler, verktyg och materialrelaterade frågor.
Ytterligare individuell träning genomförs i framför allt
svarvning och fräsning. 3D-printing introduceras och praktiseras.
Som en förberedelse till kursen IDEA35 Designerns verktyg ingår
avslutningsvis en kreativ övning i att bygga en enkel
skissmodell.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Examinationen sker enskilt i form av genomförda övningsuppgifter.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kurslitteratur

Karlebo: Handbok. Liber, 2000, ISBN: 91 47 01558 6.
Hallgrimsson, B.: Prototyping and modelmaking for product design. Laurence King Publishing Ltd, London, 2012, ISBN: 978 1 85669 876 4.


Kontaktinfo och övrigt
Kursansvarig: Karl-Axel Andersson, Karl-Axel.Andersson@design.lth.se
Hemsida: http://www.industridesign.lth.se



