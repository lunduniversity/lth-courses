

Kursplan för
Nanovetenskap och nanoteknik - en introduktion
Nanoscience and Nanotechnology - an Introduction
FFFA02, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning N
Beslutsdatum: 2018-03-28
Allmänna uppgifter
Huvudområde: Teknik. 
Obligatorisk för: N1
Undervisningsspråk: Kursen ges på engelska

Syfte
Denna kurs skall ge en överblick över forskningen och
tillämpningar inom nanovetenskap och nanoteknik. Dessutom ger
kursen en överblick över hela utbildningen i Teknisk
nanovetenskap och skall definiera och överföra utbildningens
”själ” till studenterna.

Mål
Kunskap och förståelse
För godkänd kurs skall studenten

ha en överblick över nanovetenskap och nanoteknik
förstå kopplingar mellan olika ämnesområden, t.ex. fysik
och medicin
förstå principen bakom projektarbete
förstå principen bakom litteratursökning
förstå principen bakom etiska överväganden.


Färdighet och förmåga
För godkänd kurs skall studenten

diskutera och redogöra för tekniska, vetenskapliga och
samhälleliga aspekter av nanoteknik
hålla ett kortare muntligt föredrag
skriva en rapport om en projektuppgift
göra en poster om en projektuppgift
på egen hand söka vetenskaplig information som är relevant
inom nanovetenskap och nanoteknik
kunna läsa enkla fackartiklar på engelska.


Värderingsförmåga och förhållningssätt
För godkänd kurs skall studenten

kunna aktivt deltaga i en argumenterande diskussion rörande
nanovetenskapliga och nanotekniska problemställningar.
ha förmåga att förstå aktuella problem och begränsningar
inom sitt projekts forskningsområde.
ha förmåga att identifiera lovande framtida
forskningsinriktningar inom sitt projekts forskningsområde.


Kursinnehåll
Kursen genomförs dels som föreläsningar, dels som
gruppövningar och projektarbete. Stor vikt kommer att läggas vid
övergripande förståelse på vetenskapsområdet. En bärande
tanke är att i denna inledande kurs lyfta fram tvärvetenskapligt
präglade genombrott från de senaste 5–10 åren inom området,
genombrott av stark relevans för de fyra avslutande
programinriktningarna, speciellt med avseende på s.k.
livsvetenskaper (biologi och medicin).
Studenten skall uppmuntras att aktivt diskutera och reflektera
över kursens innehåll. Studenten får en introduktion i
vetenskapligt arbete genom att lära sig grunderna i
informationsinhämtning och -granskning. Olika forskningsområden
inom nanovetenskap presenteras i form av föreläsningar och genom
besök hos forskarna. Genom projektarbete kommer studenten att
lära sig rapportering både i muntlig och skriftlig form.
Projekt
Studenten skall få välja ett område att fördjupa sig i för att
sedan under flera veckor, i nära samverkan med den för
intresseinriktningen mest relevanta forskningsmiljön, bedriva
litteraturstudier och skaffa sig forskningsinformation.
Projektarbetet, som med fördel kan utföras i grupparbetsform,
skall resultera i såväl en skriftlig som en muntlig rapport,
vilka presenteras i en symposieliknande kursavslutning där
studenterna inför varandra ger en översikt av fältet.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Del 1: Obligatorisk närvaro vid föreläsningar, övningar och laboratoriebesök. Skriftliga inlämningsuppgifter och muntlig tentamen. Del 2: Obligatoriskt projektarbete med skriftlig och muntlig redovisning.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Nanovetenskap och nanoteknik - muntlig tentamen. 
Antal högskolepoäng: 3. Betygsskala: UG.  Prestationsbedömning: Obligatorisk närvaro vid föreläsningar och övningar. Obligatoriska laboratoriebesök med skriftlig redovisning och muntlig tentamen. 
Kod: 0215. Benämning: Nanovetenskapssymposium. 
Antal högskolepoäng: 4,5. Betygsskala: UG.  Prestationsbedömning: Obligatoriskt projektarbete med skriftlig och muntlig redovisning. 
Antagningsuppgifter
Begränsat antal platser: Nej
Kursen överlappar följande kurser: FFF150, FFFA01
Kurslitteratur

Meddelas senare.


Kontaktinfo och övrigt
Kursansvarig: Christelle Prinz, christelle.prinz@ftf.lth.se
Hemsida: http://N.A
Övrig information: Vissa delar av kursen ges på engelska, andra på svenska.



