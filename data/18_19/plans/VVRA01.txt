

Kursplan för
Hydrologi och akvatisk ekologi
Hydrology and Aquatic Ecology
VVRA01, 15 högskolepoäng, G1 (Grundnivå)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: W1
Undervisningsspråk: Kursen ges på engelska

Syfte

att visa på samspelet mellan naturliga hydrologiska och
ekologiska processer samt människans påverkan.
att få insikt i kopplingarna mellan biologiska och fysikaliska
processer/förhållanden i vattenbaserade ekosystem.
speciellt betonas även förmåga att arbeta gemensamt i grupp
samt att kommunicera och strävan efter ett kritiskt
förhållningssätt.


Mål
Kunskap och förståelse
För godkänd kurs skall studenten

kunna förklara och använda grundbegrepp inom vattenbalans,
avrinning och mark- grundvatten samt fysikaliska och kemiska
karaktäristika för ytvattensystem
kunna beskriva fotosyntes och grundläggande
näringsomsättning för organismer i ytvatten samt hur vatten och
näringsämnen/föroreningar transporteras i miljön


Färdighet och förmåga
För godkänd kurs skall studenten

kunna lösa ett typiskt vattenmiljöproblem genom att använda
hydrologi och akvatisk ekologi.
kunna redovisa lösningen av ett typiskt vattenmiljöproblem
muntligt och i rapport för olika avnämartyper


Värderingsförmåga och förhållningssätt
För godkänd kurs skall studenten

kunna kritiskt bedöma lösningar till typiska
vattenmiljöproblem sett från vetenskaplig metod och samhällelig
nytta.
kunna bedöma lösningar till typiska vattenmiljöproblem från
en etisk synpunkt samt ett hållbarhetsperspektiv.


Kursinnehåll

vattenresurslära: Mänskliga behov, tekniska system
för vattenhantering, mänsklig påverkan, avrinningsområdet.
vattnets kretslopp; Det hydrologiska systemet,
vattenbalans, nederbörd, avdunstning, infiltration, grundvatten,
avrinning.
rinnande vatten och sjöar: Flödesdämpning,
introduktion till termodynamik och strömningsprocesser,
omblandning, omsättningstider, skiktning av vattenmassan,
ämnestransport, syrgasförhållanden, sedimentation,
grundläggande kanalströmning.
ekologiska grundbegrepp: Allmänna grundbegrepp såsom
evolution, genetik och ekosystemteknologi. Näringsrika och
näringsfattiga sjöar, samspelet mellan olika trofiska nivåer
(som fytoplankton, zooplankton och fisk), eutrofiering, kopplingen
mellan sediment och vattenmassa för utbytet av näringsämnen,
litorala och pelagiska näringskedjor, strandväxtlighet.
kretslopp för näringsämnen. Kolets, kvävets och
fosforns kretslopp, koppling mellan näringsämnen och
fytoplankton, zooplankton och fisk, tillgänglighet av
näringsämnen under olika tider.
mänsklig påverkan: Påverkan från urbana områden,
jordbruk och skogsbruk, sjöar och floder som recipienter, diffusa
källors påverkan, reningsteknik, åtgärder i rinnande vatten och
sjöar.
presentationsteknik består av ett par föreläsningar
samt ett uppsatsarbete inom hydrologi och akvatisk ekologi.

Undervisningen tar sin utgångspunkt i ett utvalt
avrinningsområde där man gör fältövningar. Med detta som
bakgrund och åskådningsexempel gör studenterna i en
projektuppgift. Dessutom hålls traditionella föreläsningar och
övningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen sker både individuellt och baserat på arbete i grupp. Delkurs 1 betygsätts genom obligatorisk skriftlig tentamen i slutet av läsperiod 1. Delkurs 2 betygsätts dels genom projektuppgift samt en duga. Det graderade slutbetyget (3, 4 eller 5) baseras på tentamen, projektuppgift, duga samt den fortlöpande examineringen under läsperiod 2. För godkänd kurs krävs godkänd tentamen, godkänd skriftlig och muntlig redovisning av fältövningar samt godkänd skriftlig delredovisning av projektuppgift under delkurs 1 och godkänd skriftlig och muntlig redovisning av projektuppgift samt skriftlig redovisning under delkurs 2.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Delprov 1. 
Antal högskolepoäng: 7,5. Betygsskala: TH.  Prestationsbedömning: För godkänd kurs krävs godkänd tentamen, godkänd skriftlig och muntlig redovisning av fältövningar samt godkänd skriftlig delredovisning av projektuppgift under delkurs 1.  Delmomentet omfattar: Vattnets kretslopp, mänsklig påverkan och ekologi  Övrig information: Examination i slutet av period 1
Kod: 0217. Benämning: Delprov 2. 
Antal högskolepoäng: 7,5. Betygsskala: TH.  Prestationsbedömning: Godkänd skriftlig och muntlig redovisning av projektuppgift under delkurs 2.  Delmomentet omfattar: Restaurering av förorenad bäck  Övrig information: Muntlig och skriftlig presentation av projekt vid slutet av period 2.
Antagningsuppgifter
Förutsatta förkunskaper: Kunskaper i matematik, fysik, kemi och biologi motsvarande NV-programmet på gymnasiet.
Begränsat antal platser: Nej
Urvalskriterier: Se allmän information på LTH:s hemsida
Kursen överlappar följande kurser: VVR111
Kurslitteratur

Christer Brönmark och Lars-Anders Hansson: The Biology of Lakes and Ponds. Oxford University Press, 2018, ISBN: 978-0-19-871360-9. DOI 10.1093/oso/9780198713593.001.0001
web page: https://global.oup.com/academic/product/the-biology-of-lakes-and-ponds-9780198713609?cc=se&lang=en&.
Hydrology for Environmental Engineers, R. Berndtsson, et al, 6th Edition, 2017.
Berndtsson, R., et al, Riseberga Restoration Project, 6th Edition, 2017.


Kontaktinfo och övrigt
Kursansvarig: Professor Lars-Anders Hansson/Limnologi, Lars-Anders.Hansson@limnol.lu.se
Kursansvarig: Linus Zhang, linus.zhang@tvrl.lth.se
Hemsida: http://www.tvrl.lth.se/utbildning/courses/vvra01/
Övrig information: Kursen bedrivs som ett samarbete mellan Institutionen för teknisk vattenresurslära och Ekologiska institutionen.



