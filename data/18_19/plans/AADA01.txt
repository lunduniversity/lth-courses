

Kursplan för
Digitala verktyg 1
Digital Tools 1
AADA01, 2 högskolepoäng, G1 (Grundnivå)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Huvudområde: Arkitektur. 
Obligatorisk för: A1
Undervisningsspråk: Kursen ges på svenska

Syfte
Kursens syfte är att introducera digitala verktyg för
bildbehandling och presentation för att de ska kunna stödja
presentation av arkitekturprojekt.

Mål
Kunskap och förståelse
För godkänd kurs skall studenten

kunna redogöra för grundläggande drag i digitala verktyg
för bildbehandling och presentation.


Färdighet och förmåga
För godkänd kurs skall studenten

förstå och hantera grundläggande metoder för digital
bildbehandling och digitalt layoutarbete i program som Adobe
Phototshop, Illustrator och InDesign.


kunna efterbehandla fotografier och bildmaterial, som del i en
digital presentation av arkitektur.


ställa samman en enkel, men kommunikativ, grafisk presentation
med en kombination av bilder, text och ritningar.


Värderingsförmåga och förhållningssätt
För godkänd kurs skall studenten

visa ett kritiskt förhållningssätt till olika
presentationsmetoder och tekniska lösningar inom bildbehandling
och presentation.


Kursinnehåll
Kursen introducerar grundläggande digitala verktyg för
bildbehandling, bildframställning och layout genom föreläsningar
och handledda övningar. Övningsexempel väljs för att vara
relevanta för arkitekturpresentationer.

Kursens examination
Betygsskala: UG - (U,G) - (Underkänd, Godkänd)
Prestationsbedömning: För betyget godkänt krävs godkända övningar, samt 80% närvaro på övningar och föreläsningar.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: Nej
Kontaktinfo och övrigt
Kursansvarig: John Ross, john.ross@arkitektur.lth.se



