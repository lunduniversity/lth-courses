

Kursplan för
Fysiken för låg-dimensionella strukturer och kvantkomponenter
The Physics of Low-dimensional Structures and Quantum Devices
FFFN35, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning F/Pi
Beslutsdatum: 2018-03-28
Allmänna uppgifter
Huvudområde: Nanovetenskap. 
Obligatorisk för: N4-nf
Valfri för: E4, F4, F4-nf, N4-hn
Undervisningsspråk: Kursen ges på engelska

Syfte
Kursen behandlar artificiella material med strukturer på
nanometerskalan där elektronernas rörelse är begränsad till
två, en eller noll dimensioner. Tyngdpunkten ligger på
heterostrukturer av halvledare men även andra lågdimensionella
system diskuteras. Koncept och grundläggande teori introduceras
med utgångspunkt från kvantmekaniken och fördjupas genom
applicering på heterostrukturer. Efter det att kursens
föreläsningsdel är klar utför studenten ett projektarbete på
forskningsavdelningen under ca 1,5 vecka. Forskningsprojektet
redovisas skriftligt och muntligt.

Mål
Kunskap och förståelse
För godkänd kurs skall studenten

kunna beskriva och förklara fysikaliska fenomen i
lågdimensionella heterostrukturer av halvledare.
kunna beräkna och förklara grundläggande elektronstruktur
för realistiska heterostrukturer med hjälp av kvantmekaniska
modeller.
kunna beräkna optiska och transportfysikaliska storheter för
0-, 1- och 2-dimensionella system.
kunna beskriva tillämpningar av lågdimensionella strukturer
inom bl a fotonik och elektronik.


Färdighet och förmåga
För godkänd kurs skall studenten

kunna analysera avancerade experiment och jämföra resultaten
med realistiska beräkningar.
kunna planera, genomföra och utvärdera ett avancerat
forskningsprojekt.
kunna skriva välstrukturerade rapporter som sammanfattar,
förklarar och analyserar experimentellt och/eller teoretiskt
arbete.
kunna presentera egna resultat i ett muntligt föredrag.
kunna självständigt söka information utöver
kurslitteraturen.
kunna välja approximationer och modeller utifrån erfarenhet
och kunskap i fysik i vid mening.


Kursinnehåll
Koncept om heterostrukturer och resulterande låg-dimensionella
system, såsom kvantbrunnar, nanotrådar och kvantprickar.
Kvantfysik applicerat på sådana system. Optiska egenskaper hos
lågdimensionella system (övergångsregler, polarisation mm).
Transportfysikaliska egenskaper hos 2D och 1D system. Kvantiserad
konduktans med Landauer-formalism. Spridningsfenomen i 1D.
Komponenter baserade på kvantfenomen och Coulomb-blockad.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Skriftligt prov och inlämningsuppgifter. Betygsatt laborations- och projektarbete. Betyget baseras på en sammanvägning av laborationskurs (25%), projektarbete (25%) och sluttentamen (50%).
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Projekt. 
Antal högskolepoäng: 2. Betygsskala: UG.  Prestationsbedömning: Genomförande samt skriftlig och muntlig presentation 
Kod: 0217. Benämning: Laborationer. 
Antal högskolepoäng: 1,5. Betygsskala: UG.  Prestationsbedömning: Skriftliga rapporter 
Kod: 0317. Benämning: Skriftlig tentamen. 
Antal högskolepoäng: 4. Betygsskala: TH.  Prestationsbedömning: Skriftlig tentamen 
Antagningsuppgifter
Förutsatta förkunskaper: (FMFF15 Kvantmekanik och matematiska metoder eller FAFF10 Atom- och kärnfysik med tillämpningar) samt (FFFF01 Elektroniska material eller FFFF05 Fasta tillståndets fysik).
Begränsat antal platser: Nej
Kursen överlappar följande kurser: FFF042
Kurslitteratur

Davies, J H: The Physics of Low-dimensional Semiconductors: An Introduction. Cambridge University Press 1997. ISBN: 052148491X.
Utdelat material.


Kontaktinfo och övrigt
Kursansvarig: Mats-Erik Pistol, mats-erik.pistol@ftf.lth.se
Kursansvarig: Ville Maisi, ville.maisi@ftf.lth.se
Hemsida: http://www.ftf.lth.se/courses/fff042



