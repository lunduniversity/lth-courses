

Kursplan för
Banteknik för ingenjörer
Track and Permanent Way for Engineers
VTVA35, 9 högskolepoäng, G1 (Grundnivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYI2
Undervisningsspråk: Kursen ges på svenska

Syfte
Kursens syfte är att ge grundläggande kunskaper inom det
bantekniska området på både system- och komponentnivå. Kursen
syftar också till att ge insikt i bantekniska problemställningar
i de olika faserna, projektering, byggnation och
vidmakthållande.

Mål
Kunskap och förståelse
För godkänd kurs skall studenten

Kunna redogöra för bantekniska anläggningars konstruktion,
utformning och funktion. Detta gäller både
järnvägsanläggningens under- och överbyggnad.
Kunna redogöra för de krafter som uppstår i ett
järnvägsspår samt förstå hur dessa uppkommer och
hanteras.
Kunna redogöra för på vilket sätt och efter vilka principer
bantekniska anläggningar sköts och underhålls samt förstå
vikten av ett väl fungerande underhåll.


Färdighet och förmåga
För godkänd kurs skall studenten

Kunna redogöra för spårgeometriska grundbegrepp samt kunna
tillämpa och dimensionera geometrin efter dessa normer och
regler.
Kunna genomföra en matematisk optimering av spårlinjen.
Kunna redovisa lösningen av ett geometriskt
dimensioneringsproblem i en teknisk rapport.


Kursinnehåll
Kursen innehåller omfattande moment kring banans över- och
underbyggnad, ingående delar samt hur dessa samverkar i ett
system.
Spårets geometri och kontroll av spårets geometriska läge
behandlas också ingående där fokus läggs på vad som
kännetecknar en ”god” geometri.
De olika faserna projektering, byggnation och vidmakthållande
belyses. Ett särskilt intresse visas för drift- och underhåll av
bantekniska anläggningar, där även de maskiner och redskap som
användes för underhållsåtgärder kommer att behandlas.
För att ge en allsidig bild av det totala järnvägssystemet
belyses även snittytorna mellan banteknik och angränsande
teknikområden (el, signal och tele).
Inlärningen kommer att ske både enskilt och i grupp.
Föreläsningar varvas med praktiska övningar i Järnvägsskolans
övningsanläggningar.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Godkänd skriftlig tentamen. Godkänd enskild teknisk rapport som redovisar resultatet av ett geometriskt dimensioneringsproblem.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: VTVA45 Väg-och järnvägsteknik
Begränsat antal platser: Nej
Kursen överlappar följande kurser: VVB662
Kurslitteratur

Bårström, S. & Granbom, P.: Den svenska järnvägen. 2012, ISBN: 978-91-7467-227-5.


Kontaktinfo och övrigt
Examinator: Andreas Persson, andreas.persson@tft.lth.se
Lärare: Ragnar Hedström, ragnar.hedstrom@trafikverket.se
Kursansvarig: Stellan Jönsson, stellan.jonsson@trafikverket.se
Hemsida: http://www.tft.lth.se/utbildning/grundutbildning/
Övrig information: Kursen ges vid Trafikverksskolan i Ängelholm.



