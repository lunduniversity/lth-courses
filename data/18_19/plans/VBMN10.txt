

Kursplan för
Betong i livscykelperspektiv
Concrete in a Life-cycle Perspective
VBMN10, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Valfri för: V4-at, V4-ko
Undervisningsspråk: Kursen ges på svenska

Syfte
Betong är vårt mest använda byggnadsmaterial och av
betongkonstruktioner krävs god funktion under lång tid utan
större planerade underhållsinsatser. God resurshushållning
kräver därför materialval och konstruktionsutformning med
hänsyn till byggnadsverkets hela livscykel.
Kursen skall ge studenten fördjupad förståelse för hur
betongs egenskaper och funktion beror på materialets
sammansättning och behandling under byggtiden samt varför och hur
funktionen förändras under hela brukstiden. Kursen skall ge
studenten förmåga att formulera funktionskrav på betong, välja
delmaterial och betongsammansättning och förutsäga materialets
funktionssätt i skilda tillämpningar under hela  dess
livslängd.

Mål
Kunskap och förståelse
För godkänd kurs skall studenten

väl känna till och förstå grundläggande fenomen i färsk,
hårdnande och hårdnad betong
förstå en betongs verkningssätt under produktion och vid
normal användning i olika miljöer under hela livslängden
kunna sätta in betongens olika miljökonsekvenser i ett
större perspektiv


Färdighet och förmåga
För godkänd kurs skall studenten

ha förmåga att välja betongmaterial och
konstruktionslösning i ett helhetsperspektiv samt att bedöma
tillståndet hos befintliga konstruktioner.
dels kunna använda kunskaperna i avancerade tillämpningar och
dels kunna generalisera dem till helt nya tillämpningar inom
husbyggnad och anläggningar.


Värderingsförmåga och förhållningssätt
För godkänd kurs skall studenten
ha fått en klar bild av hur funktionskrav på betong kan
formuleras och hur de kan uppfyllas genom val av
materialsammansättning, produktionsteknik och underhållsinsatser,
i ett långsiktigt perspektiv.

Kursinnehåll
 Ett centralt område utgörs av tidsberoende verkningssätt
och förändringsprocesser hos betong och betongkonstruktioner
under produktion och vid normal användning i olika miljöer. Där
behandlas bland annat effekter av miljöpåverkan, rörelsebehov
och tvång, sprickbildning, sprickriskbedömningar samt
beständighet. Vidare belyses hur betongmaterial kan väljas och
sammansättas för att tillmötesgå en given
kravspecifikation.
I grupper om 2-3 studenter gjuts unika betonger vars egenskaper
studeras vad gäller bla temperaturutveckling, hållfasthet,
självuttorkning och kloridinträngning. Laborationen redovisas
både skriftligt och munligt.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänd kurs krävs godkänd skriftlig tentamen, godkänd laboration inkluderande skriftlig och muntlig redovisning samt godkänd redovisning av en vetenskaplig artikel.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0113. Benämning: Skriftlig examination. 
Antal högskolepoäng: 5. Betygsskala: TH.  Prestationsbedömning: Skriftlig examenination 
Kod: 0213. Benämning: Laboration. 
Antal högskolepoäng: 2,5. Betygsskala: UG.  Prestationsbedömning: Laboration 
Antagningsuppgifter
Förkunskapskrav:
VBM012 Byggnadsmaterial eller VBM611 Materiallära eller VBMA30 Byggnadsmaterial eller VBMA35 Byggnadsmaterial


Förutsatta förkunskaper: VBMF05 Byggmaterialvetenskap OCH
VBK013 Konstruktionsteknik ELLER VBKF15 Konstruktionsteknik.
Begränsat antal platser: Nej
Urvalskriterier: Betyg på VBM012 Byggnadsmaterial.
Kursen överlappar följande kurser: VBM031
Kurslitteratur

Kurspärm med kompendiekapitel, svenska och internationella artiklar.
Fagerlund, G. 1987. Betongkonstruktioners Beständighet - En översikt.Cementa, Danderyd.
Utdelat material som görs tillgängligt på kurshemsidan.


Kontaktinfo och övrigt
Kursansvarig: Katja Fridh, katja.fridh@byggtek.lth.se
Hemsida: http://www.liveatlund.lu.se



