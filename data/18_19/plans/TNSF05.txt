

Kursplan för
Rehabiliteringsteknik
Rehabilitation Engineering
TNSF05, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning ID
Beslutsdatum: 2018-03-01
Allmänna uppgifter
Valfri för: BME4-br, C4-da, D4, E4-mt, F4, M4, MD4
Undervisningsspråk: Kursen ges på svenska

Syfte
Syftet med kursen är att öppna ögonen för teknikens
möjligheter för människor som har funktionsnedsättningar för
att öka självständighet, livskvalitet och möjlighet att delta i
samhället. Kunskaper om människan och förmågan att sätta sig
in i olika människors livssituation kommer att vara viktiga
egenskaper hos en civilingenjör för att kunna delta i samhällets
strävan mot mångfald.

Mål
Kunskap och förståelse
För godkänd kurs skall studenten

kunna identifiera och analysera faktorer som kan utgöra hinder
för människor med funktionsnedsättningar, med fokus på vad den
berörda människan vill göra i konkreta situationer
kunna reflektera kring och beskriva hur tekniska möjligheter
kan stödja människor med olika funktionsnedsättningar att
uppfylla sina drömmar, önskningar och behov
kunna värdera en produkts tillgänglighet för människor med
rörelsehinder, hörselskador, synskador och kognitiva
svårigheter

 

Färdighet och förmåga
För godkänd kurs skall studenten

kunna göra en kravspecifikation och i den ta hänsyn till
användbarhets- och tillgänglighetsaspekter för en bred målgrupp
av användare
kunna utveckla en prototyp som matchar en specifik
användargrupp eller har fokus på universal design
kunna ge en kort muntlig presentation av prototypen och dess
användning
kunna beskriva produkten på ett tillgängligt sätt i en
poster och i ett produktblad


Värderingsförmåga och förhållningssätt
För godkänd kurs skall studenten

kunna ge uttryck för den värdegrund som ligger i FNs
konvention om rättigheter för personer med
funktionsnedsättningar, att alla ska fullt ut åtnjuta alla
mänskliga rättigheter och grundläggande friheter med eller utan
hjälp av teknisk eller mänsklig assistans
kunna beskriva den strävan som ligger i design av produkter
och tjänster så att de är estetiska och användbara för så
många som möjligt oavsett ålder och förmågor
kunna ta hänsyn till att människor är olika med en stor
variation i förutsättningar och förmågor och att de har har
olika önskemål och behov
kunna ge uttryck för att det är en positiv utmaning att
försöka skapa lösningar som ökar en individs självständighet
och livskvalitet


Kursinnehåll
I denna kurs får du träffa människor som har en
funktionsnedsättning och som berättar om sin livssituation och
teknikanvändning. Du får genomföra inlevelseövningar där
funktionsnedsättningar simuleras. Du får också träna din
förmåga att lösa ingenjörsmässiga problem i ett människonära
designprojekt där resultatet antingen är en universellt utformad
produkt eller ett hjälpmedel som syftar till att lösa ett
specifikt problem. Konkreta övningar och uppgifter varvas med
teori och tillfällen för diskussion. Exempel på
forskningsprojekt inom rehabiliteringsteknik presenteras.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen kommer att ske både enskilt och baserat på arbete i grupp. Om individuella obligatoriska uppgifter, hemtentamen och projektarbete bedöms som godkända, erhålls betyg 3.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Begränsat antal platser: 36
Urvalskriterier: Antal poäng som har uppnåtts eller tillgodoräknats på programmet enligt Ladok 17 juni.
Kursen överlappar följande kurser: TNX097
Kurslitteratur

Jönsson, B m fl: Människonära design. Studentlitteratur, 2005, ISBN: 978-91-44-04494-1. Boken finns att ladda ned från http://www.certec.lth.se/fileadmin/certec/publikationer/Manniskonaera_design_2005-access.pdf.
Arne Svensk: Design av kognitiv assistans, Licentiatuppsats från Certec, LTH. Nummer 1:2001. 2001, ISBN: 91-631-0782-1. Boken finns att ladda ned från http://www.arkiv.certec.lth.se/dok/designavkognitiv/ .
Övrig litteratur består framför allt av internetlänkar.
Utdelat material om de sju principerna för universal design.
The HaptiMap project, editors: Charlotte Magnusson, Kirsten Rassmus Gröhn, Konrad Tollmar, Eileen Deaner: User Study Guidelines. HaptiMap project, 2009. Ladda ner på: http://www.english.certec.lth.se/haptics/papers/HaptiMap_d12.pdf.


Kontaktinfo och övrigt
Lärare: Bitte Rydeman, fil dr, bitte.rydeman@certec.lth.se
Examinator: Kirsten Rassmus Gröhn, universitetslektor, tekn dr, kirre@certec.lth.se
Kursansvarig: Håkan Eftring, universitetslektor, tekn dr, hakan.eftring@certec.lth.se
Lärare: Per-Olof Hedvall, tekn dr, per-olof.hedvall@certec.lth.se
Hemsida: http://www.certec.lth.se/utbildning



