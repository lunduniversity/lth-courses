

Kursplan för
Algoritmer i signalprocessorer - projektkurs
Algorithms in Signal Processors - Project Course
ETIN80, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning E
Beslutsdatum: 2018-04-05
Allmänna uppgifter
Valfri för: BME4, C4-ssr, D4-ssr, D4-is, E4-ss, MSOC1, MWIR2, Pi4
Undervisningsspråk: Kursen ges på begäran på engelska

Syfte
Kursen syftar till att ge kunskap om implementering av
signalbehandlingsalgoritmer i digitala signalprocessorer. Vidare
syftar kursen till att belysa de problem som uppstår vid
implementering i realtid och att utvärdera de prestanda som
uppnås med implementeringarna.

Mål
Kunskap och förståelse
För godkänd kurs skall studenten

kunna formulera en specifikation för det valda projektet
kunna planera genomförandet under den tidsperiod som projektet
löper


Färdighet och förmåga
För godkänd kurs skall studenten

kunna implementera vanligt förekommande
signalbehandlingsmetoder
testa olika delar i implementeringen och verifiera
lösningen
redogöra muntligt och skriftligt för den valda lösningen på
uppgiften


Värderingsförmåga och förhållningssätt
För godkänd kurs skall studenten

ha förmåga att analysera och värdera olika delar i den valda
implementeringen och hur dessa fungerar tillsammans.


Kursinnehåll
Digital signalbehandling har tillämpningar inom vitt skilda
områden, t.ex. akustik, medicin och telekommunikation, vilket
avspeglas i de projekt som kan genomföras inom kursens ramar.
Kursen inleds med en översikt över signalbehandlingsmetoder inom
det valda ämnesområdet och en sammanställning av möjliga
algoritmer för den aktuella problemställningen. Varje grupp (2-4
personer)  får sedan ett material som redogör för den metod som
skall studeras. Det fortsatta arbetet består i att implementera
aktuell metod (vanligen i Matlab och i DSP-miljö) och att beskriva
dess egenskaper i ljuset av den valda tillämpningen.
Rapporteringen utgör en viktig del i projektarbetet och påbörjas
redan på ett tidigt stadium i kursen. Handledarna finns
tillgängliga för frågor och diskussion vid förutbestämda
tider.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Skriftlig och muntlig redovisning av projektarbetet.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: ESS040/EITF75 Digital signalbehandling eller ETI265CSignalbehandling i multimedia eller EITF15 Signalbehandling - teori och tillämpningar.
Begränsat antal platser: Nej
Kursen överlappar följande kurser: ETI121
Kurslitteratur

Artiklar och material från institutionen.


Kontaktinfo och övrigt
Kursansvarig: Nedelko Grbic, nedelko.grbic@eit.lth.se
Hemsida: http://www.eit.lth.se/kurs/etin80



