

Kursplan för
Presentationsteknik och portfölj
Building a Graphic Vocabulary and Portfolio
AFOF25, 3 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning A
Beslutsdatum: 2018-04-04
Allmänna uppgifter
Valfri för: A3
Undervisningsspråk: Kursen ges på svenska

Syfte
Syftet med kursen är att utveckla förmåga till konstruktiv
reflexion över estetisk och grafisk kvalitet i egna och andras
produktion. Kursen ger också kunskap om den grafiska
formgivningens betydelsebärande egenskaper i
designkommunikationen.

Mål
Kunskap och förståelse
För godkänd kurs skall studenten

kunna etablera grafiska förhållanden mellan bild och
text.


Färdighet och förmåga
För godkänd kurs skall studenten

kunna designa sin egen portfölj.
kunna använda analoga och digitala tekniker i samband med
grafisk produktion.


Kursinnehåll

Layoutprinciper och balans mellan text och bild.
Textanalys och bildanalys av egna kompositioner.
Med hjälp av tidigare, i kursen inhämtade kunskaper om
visualiseringstekniker, koncentreras arbetet på dokumentation av
den egna arbetsprocessen.

Kursen är upplagd i två etapper:
 

Den första är baserad på en serie föreläsningar av
yrkesverksamma arkitekter och grafiska designers. Dessa redovisar
sina respektive metoder att kommunicera med uppdragsgivare, både
visuellt och verbalt.
I den andra etappen arbetar studenterna med sitt eget material,
och med intensiv handledning från lärare (arkitekt respektive
grafisk designer).


Kursens examination
Betygsskala: UG - (U,G) - (Underkänd, Godkänd)
Prestationsbedömning: Godkända inlämningar av övningsuppgifter. 100% närvaro vid föreläsningar och helt genomförda handledningssamtal enligt instruktioner.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
AAHA01 Arkitektur, baskurs A (åk 1), AAHA10 Arkitektur, baskurs B (åk 1), AAHA25 Arkitektur, baskurs C (åk 2) och AAHF05 Arkitektur, baskurs D (åk 2). ELLER AAHA20 Arkitektur, baskurs C (åk 1), AAHA30 Arkitektur, baskurs D (åk 1), AAHA05 Arkitektur, baskurs A (åk 2) och AAHF15 Arkitektur, baskurs B (åk 2)
AADA01 Digitala verktyg 1


Begränsat antal platser: 52
Urvalskriterier: Prioritet ges till arkitektstudenter som går i årskurs 3. Vid fler än 52 ansökningar rangordnas studenterna efter godkända poäng. 
Kursen kan ställas in: Om färre än 10 anmälda.
Kurslitteratur

Ingen obligatorisk litteratur.


Kontaktinfo och övrigt
Kursansvarig: docent Tomas Tägil, tomas.tagil@arkitektur.lth.se
Lärare: Marianna Prieto, 
Lärare: Johan Sundberg, 
Övrig information: Kursen kommer att ges under sen eftermiddag/kvällstid.



