

Kursplan för
Avancerad energihushållning
Advanced Efficient Energy Systems
MVKN30, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Valfri för: E5-em, F5, I5, M5-en, W5-es
Undervisningsspråk: Kursen ges på svenska

Syfte
Kursens syfte är att inom ett för varje läsår valt tema ge
fördjupade kunskaper och tillämpningsfärdigheter dokumenterade
genom ett självständigt genomfört projektarbete inom temat.

Mål
Kunskap och förståelse
För godkänd kurs skall studenten

kunna planera och självständigt genomföra ett större
projektarbete inom ett energihushållningsrelevant tema
kunna söka, finna och kritiskt granska tekniskt/vetenskapliga
rapporter över ämnesrelevanta teman


Färdighet och förmåga
För godkänd kurs skall studenten

kunna muntligt och skriftligt redovisa för projektarbetet
kunna kritiskt granska andra projektarbeten och öppet redovisa
och försvara sin kritik
kunna genomföra formell uppgift som opponent på
annan students projektarbete


Värderingsförmåga och förhållningssätt
För godkänd kurs skall studenten

kunna aktivt delta i diskussioner kring inom ämnet relevanta
problem
kunna självständigt analysera och kritiskt argumentera över
temarelevanta frågeställningar


Kursinnehåll
Kursen omfattar kunskaper rörande problemställningar inom det
valda kurstemat, specifik kunskapsinhämtning inom temat samt
tekniker för skriftlig och muntlig resultatpresentation, försvar
av egen rapport samt kritik av annans projektarbete.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Den obligatoriska uppsatsen redovisas skriftligt och diskuteras i seminarier där alla kursdeltagare förväntas delta aktivt men där en av studenterna tilldelats formell roll som opponent. I ett av lärar- och elevrepresentanter sammansatt betygskollegium avges förslag till betyg på framlagd uppsats, uppsatsens presentation/försvar samt genomförd opposition tre betyg i intervallet 2 (0,5) 6 vilka fastställs av examinator.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MVKN20 Energianvändning eller MVKN15 Energiförsörjning.
Begränsat antal platser: Nej
Kurslitteratur

Kurslitteraturen anvisas av kursledningen beroende på valt tema.


Kontaktinfo och övrigt
Kursansvarig: Univ.lektor Patrick Lauenburg, patrick.lauenburg@energy.lth.se
Kursansvarig: Bitr.univ.lektor Kerstin Sernhed, kerstin.sernhed@energy.lth.se
Hemsida: http://www.energy.lth.se
Övrig information: Kursen är baserad på föreläsningar, övningar i informationssökning, rapportstudier och –analyser, uppsatsskrivning i grupp (under handledning), oppositionsteknik och uppsatsseminarier.



