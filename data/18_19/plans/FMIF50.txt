

Kursplan för
Miljövetenskap med miljökemisk profil
Environmental Science, Especially Environmental Chemistry
FMIF50, 6 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning W
Beslutsdatum: 2018-03-22
Allmänna uppgifter
Huvudområde: Teknik. 
Obligatorisk för: V2
Undervisningsspråk: Kursen ges på svenska

Syfte
Kursen syfte är att ge den studerande kunskaper om och
förståelse för miljöproblem och miljövård med anknytning till
väg- och vattenbyggarens huvudsakliga verksamhetsområden.
Därutöver skall kursen dels ge den studerande grundläggande
kunskaper i allmän miljövetenskap, dels stimulera till diskussion
om väg- och vattenbyggarens roll i och ansvar för en hållbar
samhällsutveckling.

Mål
Kunskap och förståelse
För godkänd kurs skall studenten

Med utgångspunkt från en grundläggande kemisk/fysikalisk
beskrivning av några väsentliga miljöproblem kunna förklara
hur/varför dessa har uppstått.
Kunna diskutera kopplingen mellan innermiljön och påverkan
på hälsan.
Kunna redogöra för hur en V-ingenjör bidrar till dessa
miljöproblem, t.ex. vid husbyggnad och anläggning.
Ge exempel på hur miljöproblem kan åtgärdas; såväl genom
tekniska lösningar som förebyggande arbete
inkluderande lagstiftning och ekonomiska styrmedel.


Färdighet och förmåga
För godkänd kurs skall studenten

Kunna skriva välstrukturerade, kortfattade rapporter med
korrekt källhantering samt
Självständigt kunna söka för rapporterna relevant
litteratur samt kunna värdera de källor han/hon använt sig
av.
Kunna identifiera sitt behov av ytterligare kunskaper.


Värderingsförmåga och förhållningssätt
För godkänd kurs skall studenten

Kunna identifiera etiska problemställningar som man som
V-ingenjör kan ställas inför.


Kursinnehåll
Miljöproblem relaterade till industrisamhällets råvaru- och
energibehov; miljövårdsbegrepp. Grundläggande begrepp inom
miljökemi och ekotoxikologi. Kemiska processer i luft, mark och
vatten med anknytning till väsentliga miljöproblem. Direkta och
indirekta miljökonsekvenser av byggande i mark och vatten.
Byggsektorns miljöarbete. Faktorer som medverkar till en god
inomhusmiljö: materialval, ventilation.
Exempel på ekonomiska och administrativa styrmedel.
Övergripande mål i Miljöbalken samt det juridiska ansvaret i
förhållande till miljölagstiftningen. Miljöetik – teknikers
och teknikernas roll i industrisamhället.
Träning i förmågan att leda och delta i
gruppdiskussioner.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt krävs aktivt deltagande på PBL-sittningar, kamratgranskning av annan students rapporter, godkända rapporter samt godkänd skriftlig tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Rapporter. 
Antal högskolepoäng: 2. Betygsskala: UG.  Prestationsbedömning: Godkända PBL-rapporter 
Kod: 0217. Benämning: Tentamen. 
Antal högskolepoäng: 4. Betygsskala: TH.  Prestationsbedömning: Godkänd skriftlig tentamen 
Antagningsuppgifter
Begränsat antal platser: Nej
Kursen överlappar följande kurser: FMIF15, FMI100, GEMF01, FMIA01, FMIF01, FMIF05, FMIF10, FMIF20, FMIF35, FMI031
Kurslitteratur

Eftersom kursen är PBL-baserad finns det ingen obligatorisk kurslitteratur. Som hjälp för instuderingen finns en referenslista med litteratur som på olika nivå rör kursinnehållet. Några av dessa böcker är varmt rekommenderade: Borén, Larsson, Lif, Lilieborg, Lindh: Kemiboken A (dito B) för gymnasieskolan, NV-programmet, Liber 1997 (eller liknande kemiböcker för gymnasiet); Gröndahl, Svanström: Hållbar utveckling - en introduktion för ingenjörer och andra problemlösare. Liber 2011; Miller, G. Tyler: Living in the Environment: Principles, Connections and Solutions. Thomson Learning, Inc 2004 eller senare; Warfvinge, P: Miljövetenskap i biogeokemiskt perspektiv. KFS i Lund AB 1997.
Programledning V: Anvisningar för rapporter på V-programmet. 2015. Finns tillgänglig på programmets hemsida.


Kontaktinfo och övrigt
Kursansvarig: Eva Leire, eva.leire@miljo.lth.se
Hemsida: http://miljo.lth.se
Övrig information: Kursen ges med problembaserat lärande. PBL-sittningar är obligatoriska.



