

Kursplan för
Konstruktionsteknik
Engineering Design Techniques
MMKN55, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Obligatorisk för: MD4
Valfri för: M4-me, M4-pu
Undervisningsspråk: Kursen ges på svenska

Syfte
Kursen skall ge kunskaper om konstruktionsarbetets roll inom
ramen för den övergripande produktutvecklingsprocessen med målet
att kunna fastlägga konstruktionsförutsättningarna för en given
produkt eller del av densamma. För detta syfte ska såväl
konstruktionsprocessen som dess ingående syntes- och analysdelar
introduceras. Specifikt kommer i kursen några för konstruktören
väsentliga teknikområden såsom förbandskonstruktion och
konstruktiv utformning att behandlas.

Mål
Kunskap och förståelse
För godkänd kurs skall studenten
• kunna fastlägga konstruktionsförutsättningarna för en
given produkt eller del av densamma
• kunna identifiera och genomföra nödvändiga syntes- som
analysmoment i konstruktionsarbetet
• utifrån en given principlösning kunna föreslå lämpligt
uppbyggnadssätt (produktarkitektur)
• utifrån valt uppbyggnadssätt kunna identifiera och formulera
behovet av existerande konstruktionslösningar  (komponenter –
färdiga och/eller standardiserade konstruktionslösningar)
• utifrån valt uppbyggnadssätt kunna identifiera och formulera
behovet av unika konstruktionslösningar
• för de i principlösningen identifierade unika
konstruktionslösningarna kunna ta fram lämpliga lösningsförslag
(syntes) och välja lämpligaste utformning
• kunna analysera framtagna förslag (kvantitativt såväl som
kvalitativt)
• för uppdragsgivaren (vanligen industriföretaget) kunna ta
fram lämpliga beskrivningar av framtagen konstruktionslösning med
referens till genomförd process - muntligen och skriftligen,
självständigt eller i grupp

Färdighet och förmåga
För godkänd kurs skall studenten
• självständigt eller i grupp, utifrån en given
principlösning (produktkoncept), kunna ta fram
konstruktionsförutsättningarna för produkten eller del av
densamma
• självständigt eller i grupp, utifrån en given
principlösning (produktkoncept), kunna ta fram (syntes),
utvärdera och välja konstruktionslösning
• självständigt, utifrån en given principlösning
(produktkoncept), kunna ta fram och analysera olika förslag till
lösning av ett förband (skruv- och svetsförband)
• självständigt eller i grupp kunna analysera behovet av en
unik konstruktionslösning
• självständigt eller i grupp inför ett industriföretag,
eller motsvarande, i dialog kunna kommunicera, muntligen och i
skrift, framtagen konstruktionslösning med referens till
genomförd process
• självständigt ta fram ett ritningsunderlag som kan lämnas
till en tillverkande verkstad.

Värderingsförmåga och förhållningssätt
För godkänd kurs skall studenten
• med ett vetenskapligt förhållningssätt kunna utvärdera
och reflektera över framtagna konstruktionslösningar och på
basis därav kunna föreslå behov av ytterligare och/eller
alternativa konstruktionslösningar
• kunna identifiera eventuella behov av fördjupade analyser av
framtagna förslag

Kursinnehåll
Kursen behandlar:
• Utifrån produktutvecklingsprocessen introduceras en modell
över konstruktionsprocessen och hur man utifrån denna tar fram
konstruktionsförutsättningarna för en given produkt eller
produktdel.  Baserat på denna processmodell beskrivs
konstruktionsarbetets syntes- och analysmoment. Tyngdpunkten i
denna del av kursen ligger på konstruktionsarbetets syntesdel. En
gruppuppgift med målet att ta fram ett verkningssätt för en
given produkt/produktdel avslutar momentet.
• I denna kursdel behandlas konstruktiv utformning, där
generella regler och riktlinjer för konstruktionens tekniska
utformning fastläggs. Kurslitteraturen för denna kursdel baseras
på de senaste forskningsrönen samt egen forskning och erfarenhet
inom området. Kursdelen avslutats med genomförandet av en
individuell inlämningsuppgift.
• Förbandskonstruktion utgör kursens avslutande del och
behandlar utformning och dimensionering av skruv- och
svetsförband. Teorin kring skruv- och svetsförband bygger på
standarden Eurodkod 3.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning:  För erhållande av slutbetyg krävs tre godkända inlämningsuppgifter. Den första inlämningsuppgiften avser en framtagning av verkningssättet för en given produkt eller produktdel (syntes). Uppgiften utförs i grupper om 3 – 5 studenter och bedöms ettdera godkänd eller underkänd. Övriga inlämningsuppgifter utförs individuellt - en i förbandskonstruktion och en i konstruktiv utformning. Vardera av dessa inlämningsuppgifter innehåller en basuppgift (för godkänt resultat – 3), samt två deluppgifter för den som önskar högre betyg (4 eller 5). Vid underkänt resultat på basuppgiften ska denna kompletteras. För övriga deluppgifter gäller att dessa får kompletteras vid underkänt resultat om studenten gjort en seriös lösningsansats på den underkända deluppgiften. Slutbetyg erhålls vid godkänd gruppuppgift som heltalsdelen av medelvärdet av poängresultaten från de två individuella inlämningsuppgifterna. Hemsida: http://www.mkon.lth.se. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0114. Benämning: Inlämningsuppgift 1 - Verkningssätt. 
Antal högskolepoäng: 1. Betygsskala: UG.  Prestationsbedömning: Gruppuppgift med muntlig presentation.  Delmomentet omfattar: Denna inlämningsuppgift avser analys av verkningssättet hos en produkt. 
Kod: 0214. Benämning: Inlämningsuppgift 2 - Konstruktiv utformning. 
Antal högskolepoäng: 3. Betygsskala: UG.  Prestationsbedömning: Individuell inlämningsuppgift. Resultatet ska redovisas i en skriftlig rapport, som bedöms utifrån aktuell kriterielista. Kriterielista utdelas i anslutning till introduktionen av uppgiften.  Delmomentet omfattar: Denna inlämningsuppgift avser framtagning och analys av uppbyggnadssätt/utformning av en principlösning. Aktuella lösningsalternativ utgår ifrån gjutet och/eller svetsat utförande. 
Kod: 0314. Benämning: Inlämningsuppgift 3 - Förbandskonstruktion. 
Antal högskolepoäng: 3,5. Betygsskala: UG.  Prestationsbedömning: Individuell inlämningsuppgift. Resultatet ska redovisas i en skriftlig rapport, som bedöms utifrån aktuell kriterielista. Kriterielista utdelas i anslutning till introduktionen av uppgiften.  Delmomentet omfattar: Denna inlämningsuppgift avser framtagning och analys av mekaniska förband. Aktuella förbandstyper är skruv- och svetsförband. 
Antagningsuppgifter
Förutsatta förkunskaper: MMKF01 Utvecklingsmetodik eller motsvarande.
Begränsat antal platser: Nej
Kursen överlappar följande kurser: MMKN05, MMK095, MMK097
Kurslitteratur

Sundström, J., Bjärnemo, R. och Andersson, P.E.; Konstruktiv utformning - Del 1: Syntes, Avdelningen för maskinkonstruktion, LTH, 2004.


Kontaktinfo och övrigt
Kursansvarig: Per-Erik Andersson, per-erik.andersson@design.lth.se
Kursadministratör: Cilla Perlhagen, cilla.perlhagen@design.lth.se
Hemsida: http://www.product.lth.se/education/



