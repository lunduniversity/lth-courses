

Kursplan för
Programarbete och bygglov
Programwork, Social Planning and Building-design
VBEF30, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning V
Beslutsdatum: 2018-03-27
Allmänna uppgifter
Obligatorisk för: IBYA3
Undervisningsspråk: Kursen ges på svenska

Syfte
Den pedagogiska idén och det övergripande målet för
kursserien (VBEF25-VBEF40) är att ge studenten insikt i och
förståelse för byggbranschens arbetsvillkor samt träna på
samarbete och praktisk problemlösning.
Den här delkursen syftar till att belysa samhällets styrning
av byggandet och byggprocessens tidiga skeden, från råmark till
bygglovsansökan.

Mål
Kunskap och förståelse
För godkänd kurs skall studenten

känna till de lagar och bestämmelser som styr byggprojekt
samt hur dessa tillämpas av myndigheter,
vara väl förtrogen med vilken planering och vilka insatser
som krävs i programskedet respektive bygglovsskedet.


Färdighet och förmåga
För godkänd kurs skall studenten

kunna upprätta program och bygglovshandlingar,
kunna bestämma, redovisa och motivera lämpliga
designlösningar,
övergripande känna till centrala principer för
miljöcertifiering och projektering av stomme, grundkonstruktioner
och installationer.

 

Värderingsförmåga och förhållningssätt
För godkänd kurs skall studenten

ha tillägnat sig en ingenjörsmässig helhetssyn på
byggprocessens tidiga skeden och branschens aktörer inklusive
deras ansvar, roll och samverkan i programskedet,
ha tillägnat sig förståelse för de medverkande aktörernas
olika discipliner, t ex arkitekters respektive ingenjörers arbets-
och uttryckssätt i projektgrupper och
den samsyn som krävs.


Kursinnehåll
Med ett perspektiv på samhällets och byggherrens ansvar
behandlar kursen det gällande regelverket kring planering och
byggande av gruppbebyggelse. Plan- och bygglag, samt myndigheters
regler, råd och anvisningar anknyts till det aktuella
projektarbetet. I plan- och bygglagen behandlas särskilt
detaljplane- och bygglovsprocesserna. Kravet på ett hållbart
samhälle måste beaktas vid utformning av den byggda miljön där
kunskaper om miljölcertifiering innefattande hållbart materialval
och energihushållning spelar en avgörande roll.
Formulering av byggherrens (beställarens) behov i ett program
är en viktig utgångspunkt för att kunna utforma
bygglovshandlingar för ett projekt. Gestaltning och anpassning
till omgivande bebyggelse är andra viktiga kursmoment. Den
enskilda byggnadens sammankoppling till omgivande infrastruktur med
frågor om t.ex. tillgänglighet och mediaförsörjning
belyses.
Kunskaper inom många områden, inte bara ovan nämnda, måste
inhämtas och integreras för att kunna uppnå det övergripande
målet för kursen och att kunna upprätta bygglovhandlingar för
ett småhus. Föreläsningar, övningar och undervisningsmaterial
stödjer det pågående projektarbetet på ett generellt plan.
Studenternas uppgift är sedan att omforma och anpassa detta till
det aktuella projektet.  I kursen medverkar yrkesverksamma
gästföreläsare och handledare.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Slutbetyg består till 50% av betyget på projektuppgiften och till 50% 
av resultatet från skriftlig individuell tentamen. Samtliga inlämningsuppgifter godkända samt 80% närvaro på föreläsningar, seminarier, studiebesök o.dyl. krävs dessutom för erhållande av slutbetyg. 
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förkunskapskrav:
VBEA20 Byggprocessen med företagsekonomi eller VBEA25 Byggprocessen med entreprenadrätt


Förutsatta förkunskaper: Byggteknik med arkitektur BIM-modellering och visualisering, Miljövetenskap, Arkitektur- och Byggteknikhistoria.
Begränsat antal platser: Nej
Kursen överlappar följande kurser: VBE680
Kurslitteratur

Anvisat studiematerial (utdelat eller via internet), föreläsningsmaterial och eventuellt kompletterande dokument eller litteratur beroende av och med koppling till projektets art.
Bodin A. et al: Arkitektens handbok. Studentlitteratur, 2017, ISBN: 978-91-44-11867-3.
Hansson, B., Olander, S., Landin, A., Aulin, R., Persson, U.: Byggledning, Projektering. Studentlitteratur, 2015, ISBN: 978-91-44-10572-7.


Kontaktinfo och övrigt
Kursadministratör: christina Glans, christina.glans@construction.lth.se
Kursansvarig: Urban Persson, urban.persson@construction.lth.se
Hemsida: http://www.bekon.lth.se/utbildning/grundutbildning/
Övrig information: Kursen läses i anknytning till kurserna VBEF25, VBEF35 och VBEF40. Vissa moment i kursen kan komma att ges på engelska.



