

Kursplan för
Livsmedelskedjans förutsättningar
Food System Structures
YTHA10, 7,5 högskolepoäng, G1 (Grundnivå)
Gäller för: Läsåret 2018/19
Beslutad av: Programledning LIV
Beslutsdatum: 2018-03-22
Allmänna uppgifter
Undervisningsspråk: Kursen ges på svenska

Syfte
Syftet med kursen är att ge en inblick i hela
livsmedelskedjan, från jord till bord, hur den är uppbyggd och
hur handel med livsmedel går till, samt att skapa en förståelse
för den globala livsmedelsförsörjningen.
Ett annat syfte är att identifiera vilka yrkesroller som finns
inom livsmedelskedjans olika delar och vilka olika kompetenser som
krävs för dessa roller.

Mål
Kunskap och förståelse
För godkänd kurs skall studenten

kunna redogöra för vad som innefattas i begreppet
livsmedelskedjan samt hur dess olika delar är organiserade.
kunna redogöra i grova drag för vilka lagar och myndigheter
som styr verksamheterna inom livsmedelskedjan.
visa förståelse för frågor om global
livsmedelsförsörjning, både ur producent- och
konsumentperspektiv.


Färdighet och förmåga
För godkänd kurs skall studenten

kunna använda tidskrifter, böcker, intervjuer och Internet
för att få fram aktuell information och officiell statistik
från livsmedelskedjans olika delar
vara källkritisk
kunna presentera sitt arbete muntligt och skriftligt


Kursinnehåll
Kursen belyser hela livsmedelskedjan, allt från
primärproduktion, livsmedelsindustri, grossister, butiker,
storhushåll och restauranger till konsument.
Statistik från kedjans olika delar kommer att jämföras (antal
sysselsatta, utbildningsnivå, omsättning, import/export,
energiförbrukning, miljöpåverkan, livscykelanalys), liksom vilka
myndigheter, lagar, branschorganisationer, fackföreningar och
andra intresseorganisationer som ger förutsättningar och
begränsningar för den mat som erbjuds konsumenten.
Ett avsnitt i kursen kommer att ta upp den globala
livsmedelsförsörjningen idag, antal hungrande människor - vad
detta beror på, hur detta har utvecklats samt prognoser fram till
2050 givet en växande befolkning. Kursen kommer också att
beskriva den historiska utvecklingen där både framgångsrika
exempel och misslyckade exempel kommer att lyftas fram. Övriga
frågor är de internationella regelverken, inklusive normer och
standarder som påverkar konsumenten och producenten. Den
gemensamma jordbrukspolitiken kommer att lyftas fram, såsom den
globala livsmedelskrisen, klimatfrågan samt märkning av
livsmedel.
Kursen kommer att bedrivas i projektform och redovisas både
muntligt och skriftligt. Varje student ska delta i
två projektuppgifter samt göra två individuella
föreläsningsanalyser. Studenten kommer själv att få söka
relevant information men kommer att få hjälp och stöd av
föreläsningar och seminarier. Studenten kommer att tränas i
litteratursökning, skriftlig rapportering samt muntlig
presentation.

Kursens examination
Betygsskala: UG - (U,G) - (Underkänd, Godkänd)
Prestationsbedömning: Två projektarbeten som redovisas både muntligt och skriftligt samt två individuella föreläsningsanalyser.

Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Enskild uppgift: Gästföreläsningar + föreläsningsrapporter. 
Antal högskolepoäng: 1,5. Betygsskala: UG.  Prestationsbedömning: två föreläsningsanalyser, samtliga gästföreläsningar 
Kod: 0215. Benämning: Projektuppgift i grupp: Livsmedelskedjans aktörer. 
Antal högskolepoäng: 3. Betygsskala: UG.  Prestationsbedömning: projektrapport 
Kod: 0315. Benämning: Projektuppgift i grupp: Global livsmedelsförsörjning. 
Antal högskolepoäng: 3. Betygsskala: UG.  Prestationsbedömning: projektrapport 
Antagningsuppgifter
Begränsat antal platser: Nej
Kursen överlappar följande kurser: YTHA70
Kurslitteratur

Kompendier.
Rapportskrivning, skrivhandbok.
Artiklar.
Adresser till artiklarna delas ut vid kursstart.


Kontaktinfo och övrigt
Kursansvarig: Charlott Håkansson, charlott.hakansson@food.lth.se
Hemsida: http://www.livsmedel.lth.se
Övrig information: Under kursen anordnade gästföreläsningar, studiebesök och seminarier är obligatoriska. Vid laga förhinder får studenten genomföra en uppgift med motsvarande innehåll.



