

Kursplan för
Värmeöverföring
Heat Transfer
MMVF05, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Huvudområde: Teknik. 
Alternativobligatorisk för: M3
Valfri för: F4, F4-bem, MLIV1, Pi4-bem
Undervisningsspråk: Kursen ges på engelska

Syfte
Kursen syftar till att ge eleverna kunskap om och förståelse
för mekanismerna för värmeöverföring och de metoder,
analytiska och empiriska, som används inom
värmeöverföringsområdet för bestämning av värmeutbyte och
temperaturfält. Eleverna skall få färdighet att tillämpa teorin
på tekniska problem.

Mål
Kunskap och förståelse
För godkänd kurs skall studenten

kunna beskriva de fundamentala mekanismerna för
värmeöverföring
kunna förklara för ämnet grundläggande och viktiga
begrepp
kunna genomföra analys och syntes av problem inom
värmeledning, konvektion, termisk strålning, kondensation och
förångning
kunna behärska den elementära teorin för värmeväxlare
kunna redogöra för och genomföra analys av intern och extern
laminär och turbulent värmeöverföring
kunna förstå när analytiska eller empiriska metoder är
tillämpbara


Färdighet och förmåga
För godkänd kurs skall studenten

kunna analysera olika värmeöverföringsproblem och föreslå
metoder för analys och syntes
kunna bedöma rimligheten i storlekar på värmeflöden och
värmeövergångskoefficienter
kunna kritiskt granska valda metoder och resultat av
beräkningar av värmeöverföringsproblem


Värderingsförmåga och förhållningssätt
För godkänd kurs skall studenten

kunna aktivt deltaga i diskussioner och överläggningar kring
inom ämnet relevanta problem
i tal och skrift presentera analys och syntes av grundläggande
frågeställningar inom värmeöverföring


Kursinnehåll
Kursen behandlar värmeledning, konvektion, termisk strålning,
kondensation, förångning och värmeväxlare.
Inom värmeledningsavsnittet behandlas allmän teori,
kylflänsar samt uppvärmnings- och avsvalningsförlopp.
För den konvektiva värmeövergången genomgås
grundekvationer, likformighetslagar, forcerad (påtvingad) och
naturlig konvektion. Såväl laminära som turbulenta fall studeras
i kanaler och vid omströmmade kroppar.
Avsnittet om termisk strålning omfattar allmän teori, svarta
och icke-svarta kroppar, grå kroppar, vinkelfaktorer,
strålningsutbyte mellan icke-svarta ytor samt gasstrålning.
Kondensationskapitlet presenterar grundläggande teori för
filmkondensation och inverkan av väsentliga parametrar samt
geometri. Orientering om droppkondensation tillhandahålles.
Förångningsavsnittet berör grunder för kokning, empiriska
resultat och vidare belyses flerfasproblematiken för konvektiv
kokning och kondensation i rör.
Värmeväxlaravsnittet beskriver olika typer av värmeväxlare i
tekniska applikationer och presenterar teori och metodik för
dimensionering och analys av värmeöverförande apparater.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: En skriftlig tentamen med såväl teori- som problemuppgifter genomföres. Vid teoriuppgifterna får inga hjälpmedel användas, medan vid problemlösningen läroboken samt utdelade datablad och ångtabeller är tillåtna. Tentamen är därför delad, vilket innebär att först genomförs teoridelen utan hjälpmedel och när denna inlämnats till vakten påbörjas lösandet av problemen. Hjälpmedlen är då tillåtna. Räknedosa är tillåten vid problemdelen. Lösta exempel får dock ej användas. Hemuppgifterna består av lösande av ett antal exempel ur exempelsamlingen och utdelat material samt några speciella teoriuppgifter och en konstruktionsuppgift rörande värmeväxlare. Varje teknolog lämnar in en egen lösning till varje hemuppgift. Avdelningens personal rättar och godkänner uppgifterna. Felaktiga lösningar återlämnas för förnyad lösning eller korrigering.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0117. Benämning: Värmeöverföring. 
Antal högskolepoäng: 5,5. Betygsskala: TH.  Prestationsbedömning: Tentamen  
Kod: 0217. Benämning: Värmeöverföring - hemuppgifter. 
Antal högskolepoäng: 2. Betygsskala: UG.  Prestationsbedömning: Hemuppgifter 
Antagningsuppgifter
Förkunskapskrav:
MMVF01 Termodynamik och strömningslära eller FMFF05 Statistisk termodynamik med tillämpningar


Begränsat antal platser: Nej
Kurslitteratur

Sundén, B: Introduction to Heat Transfer. WIT Press, UK, 2012.


Kontaktinfo och övrigt
Kursansvarig: Martin Andersson, martin.andersson@energy.lth.se
Lärare: Zan Wu, zan.wu@energy.lth.se
Examinator: Martin Andersson, martin.andersson@energy.lth.se
Hemsida: http://www.ht.energy.lth.se/utbildning/kurser/mmv031mmvf05-vaermeoeverfoering/
Övrig information: Kursen bedrivs i form av föreläsningar, övningar, självstudiemoment och inlämningsuppgifter. Vissa avsnitt bedrivs som självstudier med tillhörande obligatoriska inlämningsuppgifter.



