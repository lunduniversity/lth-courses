

Kursplan för
CAD/CAM/CAE
Computer Aided Design/Computer Aided Manufacturing
MMTF25, 7,5 högskolepoäng, G2 (Grundnivå, fördjupad)
Gäller för: Läsåret 2018/19
Beslutad av: Programledning M
Beslutsdatum: 2018-03-27
Allmänna uppgifter
Huvudområde: Teknik. 
Obligatorisk för: MD1
Alternativobligatorisk för: M3
Valfri för: I4, I4-pr
Undervisningsspråk: Kursen ges på svenska

Syfte
Idag är både små och stora industriföretag utsatta för
hård global konkurrens som leder till behov av att ständigt
förbättra och effektivisera både sina produktions- och
produktutvecklingsprocesser. Stora företag är ofta globala och
behöver IT-system för att effektivt dokumentera, hantera och
visualisera produkter och dokument i globala företagsmiljöer.
Mindre företag är ofta beroende av effektiva samarbeten med
underleverantörer särskilt när det gäller utbyte av
produktdata. Behovet att minska ledtider i produktutvecklingen för
att snabbare få ut produkter på marknaden och att vara flexibel
för kundanpassade lösningar kräver ett integrerat IT-stöd.
Syftet med denna kurs är att ge studenten en bred bild av vilka
komponenter som ingår i detta integrerade IT-stöd, och förse
studenten med färdigheter inom olika applikationsområden som
finns tillgängliga i ett modernt 3D IT-verktyg för
produktframtagning.

Mål
Kunskap och förståelse
För godkänd kurs skall studenten

kunna identifiera komponenterna som bygger upp ett system för
datorbaserat ingenjörsarbete.
kunna förstå potentialen hos en tredimensionell datormodell
och utnyttja denna information för olika tillämpningar och inom
olika funktioner i ett företag.
kunna identifiera och diskutera begrepp och funktioner inom
ämnesområdet, på ett sådant djup att man kan fungera som
kravställare vid inköp/utveckling av datorbaserade
ingenjörshjälpmedel.
i muntlig form kunna beskriva och förklara ett godtyckligt
delområde inom ämnesområdet CADCAMCAE


Färdighet och förmåga
För godkänd kurs skall studenten

kunna skapa avancerade solidmodeller i programvaran Creo
Parametric.
kunna använda 3D-modellerings-, sammanställnings-,
berednings- och visualiseringsfunktionerna för att kunna skapa och
visualiera komplexa produkter.
kunna genomföra en beredning av en detalj för bearbetning i
en numeriskt styrd bearbetningsmaskin.


Värderingsförmåga och förhållningssätt
För godkänd kurs skall studenten

kunna värdera olika IT-lösningars betydelse för
konkurrenskraften hos tillverkande företag.


Kursinnehåll
Kursen teoretiska del behandlar de olika komponenterna och
funktionerna i delområdena datorstödd ritning CAD, datorstödd
beredning CAM och datorstött ingenjörsarbete CAE. Teoridelen
omfattar kunskaper om grundläggande CAD- och CAM-teknik,
generering och hantering av sammanställningar, friformkurvor,
ytmodellering, solidmodellering (olika representationsformer),
produktkvalité, rendering, visualisering, optimering,
friformframställning, produktdatahantering (PDM), hantering av
data kopplat till produktens livscykel (PLM).
I kursens praktiska del arbetar studenten självständigt med
inlämningsuppgifter som löses med hjälp av den kommersiella
programvaran Creo Parametric. De praktiska momenten innebär
arbete i olika moduler i programvaran och omfattar avancerad yt-
och solidmodellering, sammansättning av solider (assemblering),
programmering i CAD-system, ritningsframställning,
rörelsesimulering och beredning. Beredningsarbetet innefattar
bl.a. att skapa kod med bearbetningsinformation till en
fleroperationsmaskin för att praktiskt bearbeta fram den
3D-geometri som modellerats.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Löpande examination under kursens gång med inlämningsuppgifter, gästföreläsningar och deltagarundervisning. Ett obligatoriskt poänggivande modellprov avslutar kursen. Tillfälle ges att genomföra ett ommodelleringsprov direkt efter det ordinarie provtillfället.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Antagningsuppgifter
Förutsatta förkunskaper: MMK010/MMKA25 Ritteknik/datorstödd ritning, FMAA01/FMAA05 Endimensionell analys.
Begränsat antal platser: 90
Urvalskriterier: Tidpunkt för kursanmälan.
Kurslitteratur

Ett kursbibliotek med referenslitteratur för genomförande av deltagarundervisningen.


Kontaktinfo och övrigt
Kursansvarig: Prof. Carin Andersson, carin.andersson@iprod.lth.se
Lärare: Prof. Jinming Zhou, jinming.zhou@iprod.lth.se
Lärare: Univ. adj. Hans Walter, hans.walter@iprod.lth.se
Hemsida: http://www.iprod.lth.se
Övrig information: Studenten behöver ha ett användarkonto för att kunna arbeta med programvaran som används för de obligatoriska inlämningsuppgifterna.



