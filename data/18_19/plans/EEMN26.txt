

Kursplan för
Lab-on-a-chip i biomedicinska tillämpningar
Lab-on-a-chip in Biomedical Applications
EEMN26, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning BME
Beslutsdatum: 2018-03-23
Allmänna uppgifter
Valfri för: B4, BME4-bf, E4, F4, F4-mt, N4-nbm
Undervisningsspråk: Kursen ges på begäran på engelska

Syfte
Kursen avser att ge en detaljerad teknisk inblick i
miniatyriserad bioanalys och belysa några av de lab-on-a-chip
tekniker som används idag inom klinisk medicin såväl som
biomedicinsk forskning. Grundläggande principer för bioanalys
integrerad i mikrofluidiksystem där bl a provhantering och
detektionsprinciper är centrala teman kommer belysas via
föreläsningar och laborationer.

Mål
Kunskap och förståelse
För godkänd kurs skall studenten

kunna redogöra för grundläggande Lab-on-a-chip begrepp
ha förståelse för skalningseffekter inom bioanalys och
mikrofluidik


Färdighet och förmåga
För godkänd kurs skall studenten

kunna analysera och beskriva funktionen av mikrofluidikbaserade
bioanalyssystem
kunna ge exempel på miniatyriserade tekniker som idag används
inom biomedicinsk analys
kunna rekommendera och motivera val av material för
konstruktion av ett lab-on-a-chip system


Värderingsförmåga och förhållningssätt
För godkänd kurs skall studenten

kunna analysera och peka på fördelar och nackdelar med att
miniatyrisera en given bioanalytisk frågeställning


Kursinnehåll
Kursen bygger på en föreläsningsserie som förmedlar både
basal lab-on-a-chip teknik och även som visar på hur denna
tillämpas inom modern bioanalys idag. Gästföreläsare från
framträdande bioanalysföretag i regionen kommer ytterligare visa
på vikten och värdet av miniatyriserad och automatiserad
bioanalys inom sjukvårdssektorn och medicinsk forskning. Kursen
kommer även omfatta en serie laborationer som bl a belyser
kliniskt relevanta analystekniker, som bygger på mikrofluidik och
lab-on-a-chip teknik som skall ge en handgriplig förstående för
grundläggande steg i konstruktion av mikrofluidikbaserade
analyssystem och därmed ge en helhetsbild och djupare försåelse
kring lab-on-a-chip teknologin.

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: För godkänt betyg krävs godkänt på laborationsrapporter och tentamen.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0118. Benämning: Tentamen. 
Antal högskolepoäng: 6. Betygsskala: TH.  Prestationsbedömning: Godkänd skriftlig tentamen 
Kod: 0218. Benämning: Labrapporter . 
Antal högskolepoäng: 1,5. Betygsskala: UG.  Prestationsbedömning: Godkända laborationer 
Antagningsuppgifter
Förutsatta förkunskaper: 3 års studier på civilingenjörsutbildning.
Begränsat antal platser: Nej
Kurslitteratur

Studiematerial kommer att delas ut löpande under kursen.


Kontaktinfo och övrigt
Kursansvarig: Thomas Laurell, thomas.laurell@bme.lth.se
Hemsida: http://bme.lth.se/utbildning/kurser/



