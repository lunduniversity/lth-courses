

Kursplan för
Kvalitetsstyrning
Quality Management
MION50, 7,5 högskolepoäng, A (Avancerad nivå)
Gäller för: Läsåret 2018/19
Beslutad av: Programledning I
Beslutsdatum: 2018-03-20
Allmänna uppgifter
Alternativobligatorisk för: MLOG2
Valfri för: I4, I5-pr, I5-lf, M5-lp
Undervisningsspråk: Kursen ges på engelska

Syfte
Att göra rätt saker och att göra saker rätt, dvs. grunderna
för effektivitet och produktivitet, är hörnpelare i all
industriell verksamhet. Kunder och andra intressenter förväntar
sig att få erbjudanden som motsvarar deras behov och krav.
Kunderna förväntar sig också att leverantörer förverkligar
erbjudandet i enlighet med avtalet. Samhället förväntar sig
uthållighet i flera aspekter att reducera användning av
begränsade resurser, återanvända och återvinna, men också ur
ett finansiellt samhällsekonomiskt perspektiv.
Kursens syfte är att ge studenterna en förståelse för
grundläggande principer och verktyg inom området
kvalitetsstyrning (Quality Management). Detta innefattar koppling
av kundernas behov till företagets förmåga att utveckla
produkter och tjänster, förmåga att använda befintliga resurser
för att producera produkter och tjänster, och att betrakta
produkten ur användarens synpunkt.

Konkreta mål är att ge studenterna:

• en översikt över området kvalitetsstyrning (Quality
Management) med fokus på grundläggande principer och verktyg för
analys och förbättringsarbetet
• förståelse för kopplingar mellan den dagliga verksamheten
och styrande internationella kvalitetsstandarder
• träning i att använda vanligt förekommande kvantitativa och
kvalitativa verktyg för att mäta/analysera/ förbättra inom
DMAIC/6 sigma och LEAN
• förmåga att mäta förluster och kartlägga värdeflöden,
samt utveckla sin egen/kursens verktygslåda
• insikt i kopplingarna mellan kvalitet och ekonomi.
 

Mål
Kunskap och förståelse
För godkänd kurs skall studenten
• demonstrera en övergripande förståelse för
kvalitetsstyrning (Quality Management) som disciplin
• genomföra beräkningar i tillförlitlighet och
flerfaktorförsök
• kunna förklara och använda statistisk processtyrning olika
kapabilitets mått
• känna till verktyg för datainsamling, -bearbetning och
presentation
• förklara innebörden av kvalitetssäkring under och efter
tillverkning
• identifiera, problematisera samt beskriva kvalitet i
tjänsteproduktion
• relatera och tolka ständig förbättring via metodik som LEAN
och sex sigma
• relatera och tolka företagets samspel med omvärlden och
samhället i uthållighetskonceptet.

Färdighet och förmåga
För godkänd kurs skall studenten
• kunna utföra analys av 2 faktorförsök enligt etablerade
försöksplaneringsmetoder
• visa förmåga att granska och tillämpa tillförlitlighet
för komplexa produkter
• kunna beräkna och bedöma processutfall och ge förslag på
styrning
• kunna redogöra för olika standarder för kvalitetsstyrning
(Quality Management) och utvärdera dess konsekvenser på den
dagliga verksamheten
• ha förmåga att utvärdera, välja och använda olika
kvalitetsverktyg för datainsamling, bearbetning och presentation
samt att utveckla en egen verktygslåda
• visa förmåga att utveckla och tillämpa kvalitetsstyrning av
varu- och tjänsteproduktion
• kunna utvärdera och välja metodik för ständig
förbättring som LEAN och six sigma

Studenten förväntas kunna använda etablerade facktermer och på
ett tydligt sätt kommunicera problemformulering, lösning och
tolkning av kvantitativa modeller. Kursen skall också ge insikt i
att jämföra olika koncept och strategier, för utveckling på
systemnivå.
Efter genomgången kurs ska studenten självständigt kunna
tillgodogöra sig litteratur på området och ytterligare kunna
förkovra sig vid behov.

Kursinnehåll
Kursens innehåll beskrivs av syfte och lärandemål ovan

Kursens examination
Betygsskala: TH - (U,3,4,5) - (Underkänd, Tre, Fyra, Fem)
Prestationsbedömning: Examinationen består av en skriftlig tentamen samt obligatoriska inlämningsuppgifter av projektkaraktär. Inlämningsuppgifterna genomförs i mindre grupper och examineras genom skriftliga rapporter och muntliga presentationer. Inlämningsuppgifter examineras endast i samband med kursens genomförande.
Om så krävs för att en student med varaktig funktionsnedsättning ska ges ett likvärdigt examinationsalternativ jämfört med en student utan funktionsnedsättning, så kan examinator efter samråd med universitetets avdelning för pedagogiskt stöd fatta beslut om alternativ examinationsform för berörd student.
Delmoment
Kod: 0115. Benämning: Kvalitetsstyrning. 
Antal högskolepoäng: 7,5. Betygsskala: TH. 
Kod: 0215. Benämning: Inlämningsuppgifter. 
Antal högskolepoäng: 0. Betygsskala: UG. 
Antagningsuppgifter
Förkunskapskrav:
FMS012 Matematisk statistik, allmän kurs eller FMSF45 Matematisk statistik, allmän kurs


Förutsatta förkunskaper: MIO012/MIOA01/MIOA12 Industriell ekonomi AK.
Begränsat antal platser: Nej
Kursen överlappar följande kurser: MIO060, MION35
Kurslitteratur

Bergman, B & Klefsjö, B: Quality - from customer needs to costumer satistfaction. Studentlitteratur 2010 (3rd ed).
Kurs kompendium.
Urval av aktuella vetenskapliga artiklar med syfta att illustrerar senaste resultat från forskning och applikationer i företag och andra organisationer.
Rekommenderade internationella hemsidor av typ isixsigma, ifm.eng.cam.ac.uk/dctools, asq.org, itl.nist.gov/div898/handbook, för utveckling av den egna verktygslådan.


Kontaktinfo och övrigt
Kursansvarig: Professor Johan Marklund, Johan.Marklund@iml.lth.se
Lärare: Bertil Nilsson, Bertil.Nilsson@iml.lth.se
Hemsida: http://www.pm.lth.se
Övrig information: Kursen får inte ingå i examen samtidigt som kursen MION35.



